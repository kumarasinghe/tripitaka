ත්‍රිපිටකය » සූත්‍ර පිටකය » ඛුද්‌දක නිකාය » ථෙරීගාථා පාළි » 6. ඡක්ක නිපාතය

# 6.3. ඛේමා ථෙරීගාථා

139\. ඛේමාවෙනි, තෝ යොවුන් විය පත් රූපවත්හු. මම ද යොවුන් පත් තරුණයෙමි. එව පසඟතුරුයෙන් රමණය කරම්හ.

140\. ආතුර වූ බිඳෙන සුලු මේ කුණුකයින් පිළිකුල් කරමි. විලි ඇති කරමි, කාම තෘෂ්ණාවෝ මුලුසුන් කරන ලදහ.

141\. කාමයෝ සැත්හුල් වැනියහ, ස්කන්ධයෝ ඔවුනට මස්ලොඹු වැනියහ, තෝ යම් කාම රතියක් කියෙහි ද, එය දැන් මට අරතියෙකි.

142\. හැම තන්හි තෘෂ්ණා නසන ලදු, මොහඳුරු කඳ පළන ලදි, මාරය, මෙසේ දනුව, මාරය තෝ නටුයෙහි.

143\. බාලයෝ නකත් වඳනාහු වනයෙහි ගිනිදෙවි පුදනුවෝ යථාභූතාර්ථය නො දන්නාහු ශුද්ධිය සිතූහු.

144\. මමත් පුරුෂොත්තම සම්‍යක් සම්බුද්ධයන් වඳිමින් බුදුන්ගේ අනුසසුන්කරු වී හැම දුකින් මිදුණුමු.

මෙසෙයින් ඛේමාථෙරී ගාථා කිවු ය.

ඛේමා ථෙරීගාථා යි.

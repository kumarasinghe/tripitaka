ත්‍රිපිටකය » සූත්‍ර පිටකය » ඛුද්‌දක නිකාය » ථෙරීගාථා පාළි » 6. ඡක්ක නිපාතය

# 6.7. ගුත්තා ථෙරීගාථා

163\. ගුත්තාවෙනි, ප්‍රිය වූ පුතු ද වස්තුව ද හැරපියා යම් ක්ලෙශපරිනිර්වාණ ස්කන්ධ පරිනිර්වාණයක් සඳහා බ්‍රම්සරවස් කැමතිවන ලද ද එය මැ පුනපුනා වඩව, චිත්තවශයට නහමක් යා.

164\. චිත්තයා විසින් නුළු කරනලද අවිද්වත් සත්ත්වයෝ මාරයාගේ විෂයෙහි ඇලුණාහු නොයෙක් ජාතිසංසාරයෙහි දිවෙති.

165\. කාමච්ඡන්දය ව්‍යාපාදය සත්කායදෘෂ්ටිය ශීලව්‍රතපරාමර්ශය පස්වැනි විචිකිත්සා යි.

166\. කාමධාතුවට පමුණුවන්නට නිසි තෙල සංයොජනයන් අනගැමි මඟින් හැරපියා මෙහෙණ නැවත මේ භවයට නො ඒ.

167\. රූපාරූපරාග ද මානය ද අවිද්‍යා ද ඖද්ධත්‍යය ද හැර පඤ්ච උද්ධම්භාගිය සංයොජනයනුදු සිඳ දුක් කෙළවර කරව.

168\. ජාතිසංසාරය ක්ෂය කොට පුනර්භවය පිරිසිඳ ගෙන ඉහාත්මයෙහි ම නිස්තෘෂ්ණ වැ උපශාන්ත වැ ඉරියව් පවත්ව.

මෙසෙයින් ගුත්තා මෙහෙණ ගාථා කිවු යැ.

ගුත්තා ථෙරීගාථා යි.

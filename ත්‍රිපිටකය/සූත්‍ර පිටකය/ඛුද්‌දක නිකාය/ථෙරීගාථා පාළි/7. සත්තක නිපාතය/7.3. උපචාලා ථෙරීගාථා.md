ත්‍රිපිටකය » සූත්‍ර පිටකය » ඛුද්‌දක නිකාය » ථෙරීගාථා පාළි » 7. සත්තක නිපාතය

# 7.3. උපචාලා ථෙරීගාථා

189\. ස්මෘතිමත් වූ ප්‍රඥාචක්ෂුසින් චක්ෂුර්මත් වූ වැඩූ ශ්‍රද්ධාදි ඉඳුරන් ඇති තෙල මෙහෙණ බුද්ධාදි ආර්ය්‍යයන් විසින් සෙවුනා ලද ශාන්තපද සඞ්ඛ්‍යාත නිවන ප්‍රතිවේධ කළා, (උපචාලා මෙහෙණ මෙසේ උදන් ඇනූ.)

190\. යම්හෙයකින් ජාතිය නො රුස්නහු නම්, එයට කරුණු කිම. උපන්නේ රූපාදි කාමයන් වළඳ කෙරේ. කාමරති වළඳව. පසු වැ නො තැවෙනු වව. (මාරයා කී.)

191\. උපන්නාහට මරණ වෙයි. (උපන් හෙයින්) අත්පා සිඳුම් වෙයි. ජීවිතහානි මුෂ්ටිප්‍රහාරාදි වධ පරික්ලෙශ හා (කාරාගෘහවාසාදි) බන්ධ පරික්ලෙශ වෙයි, මෙසෙයින් උපන්නේ දුකට පැමිණෙයි.

192\. ශාක්‍යකුලයෙහි උපන් අපරාජිත වූ සම්‍යක් සම්බුද්ධයන් වහන්සේ කෙනෙක් ඇත. උන් වහන්සේ මට ජාති සමතික්‍රමණොපාය වූ දහමක් දෙසූසේක.

193\. දුඃඛසත්‍ය යැ දුඃඛසමුදයසත්‍ය යැ දුඃඛනිරොධසත්‍ය යැ දුඃඛොපශමය කරා පමුණුවන ආර්ය්‍යාෂ්ටාඞ්ගික මාර්ගසත්‍ය යි.

194\. මම උන් වහන්සේගේ වචන අසා සස්නෙහි ඇලුම් ඇති වැ වාස කළමු. (මා විසින්) ත්‍රිවිද්‍යා ලබන ලදු. බුදුසසුන් කරන ලදි.

195\. හැම තන්හි නන්දි සඞ්ඛ්‍යාත තෘෂ්ණා නසන ලදු. මොහස්කන්ධය පළන ලද්දේ යැ. පවිටු මාරය මෙසේ දනුව. අන්තකය තෝ නටුයෙහි.

මෙසෙයින් උපචාලා මෙහෙණ ගාථා කිවු යැ.

උපචාලා ථෙරීගාථා යි.

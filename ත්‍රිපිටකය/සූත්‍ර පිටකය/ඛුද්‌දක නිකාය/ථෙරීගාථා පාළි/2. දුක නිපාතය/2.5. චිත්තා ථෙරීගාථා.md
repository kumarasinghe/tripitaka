ත්‍රිපිටකය » සූත්‍ර පිටකය » ඛුද්‌දක නිකාය » ථෙරීගාථා පාළි » 2. දුක නිපාතය

# 2.5. චිත්තා ථෙරීගාථා

27\. මම (මඳ වූ මස්ලේ ඇති බැවින්) කෘශ ශරීර ඇති වැ ගිලන් වැ දැඩි දුබල වුව ද, (යම් මැ තැනෙක) යමින් සැරයටිය එල්බගෙන යමි. (එබඳු වී නමුදු) ගිජුකුළුපව්වට නැඟී,

28\. සඟළ අත්පසැ තබා පාත්‍රය ද යටිහුරු කොට තබා ශෛලපර්වතයෙහි හිඳ මෝහස්කන්ධය ප්‍රදාරණ කොට ස්කන්ධසන්තාන සඞ්ඛ්‍යාත ආත්මය මතු නූපදනා බවට පැමිණවීමෙන් විෂ්කම්භණ කළමු.

මෙසෙයින් චිත්තා මෙහෙණ ගාථා කිවු යැ.

චිත්තා ථෙරීගාථා යි.

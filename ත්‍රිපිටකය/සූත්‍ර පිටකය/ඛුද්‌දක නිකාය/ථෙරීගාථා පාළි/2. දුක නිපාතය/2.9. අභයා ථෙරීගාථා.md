ත්‍රිපිටකය » සූත්‍ර පිටකය » ඛුද්‌දක නිකාය » ථෙරීගාථා පාළි » 2. දුක නිපාතය

# 2.9. අභයා ථෙරීගාථා

35\. අභයාවෙනි, යම් කයෙක පුහුදුන්හු ලැගුණාහු වෙත් ද ඒ කය බිඳෙන සුලු යැ, (එකරුණ) මැනැවින් දන්නා සිහිනුවණ ඇති මම් මේ කය නිරපෙක්ෂක වැ හැරපියමි.

36\. (ජාති ජරාදි) බොහෝ වූ දුඃඛධර්මයෙන් පහස්නාලද (එයින් මැ) අප්‍රමාදයෙහි ඇලුණු මා විසින් තෘෂ්ණාක්ෂය සඞ්ඛ්‍යාත නිවන ලබන ලද. බුදුරදුන්ගේ අනුසසුන් කරනලද.

මෙසෙයින් අභයා මෙහෙණ ගාථා කිවු යැ.

අභයා ථෙරීගාථා යි.

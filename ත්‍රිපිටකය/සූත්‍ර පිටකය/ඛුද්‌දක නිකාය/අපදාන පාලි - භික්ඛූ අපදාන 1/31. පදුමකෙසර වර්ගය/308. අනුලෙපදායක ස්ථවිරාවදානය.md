ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 31. පදුමකෙසර වර්ගය

# 308\. අනුලෙපදායක ස්ථවිරාවදානය

2755\. මම අත්ථදස්සී බුදුරජුන්ගේ ශ්‍රාවකයකු දිටිමි. සීමාවක නවකම් කරද්දී මම එතැනට එළඹියෙමි.

2756\. පහන් සිත් ඇත්තෙම් සොම්නස් වූයෙම් නිරුත්තර වූ පුණ්‍යක්ෂෙත්‍ර සඞ්ඛ්‍යාත සඞ්ඝයා කෙරෙහි පැහැදි සිතින් නවකම් නිමි කල්හි මම එහි සුණු ආලෙප කෙළෙමි.

2757\. මෙයින් එක්දහස් අටසිය කපෙහි වූ එකල්හි යම් (සුධාලෙපන) කර්මයක් කෙළෙම් ද, (ඒ හෙතුවෙන්) දුගතියක් නො දනිමි. අනුලෙප දානයාගේ මේ විපාක යි.

2758\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදි.

මෙහි මේ අයුරින් ආයුෂ්මත් අනුලෙපදායක ස්ථවිරයන් වහන්සේ මේ ගාථාවන් වදාළ සේකි.

අනුලෙපදායක ස්ථවිරාවදානය අටවැනි යි.

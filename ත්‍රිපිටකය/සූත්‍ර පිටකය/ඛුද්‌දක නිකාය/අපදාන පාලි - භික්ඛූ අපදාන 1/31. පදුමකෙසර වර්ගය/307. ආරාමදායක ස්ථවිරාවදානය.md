ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 31. පදුමකෙසර වර්ගය

# 307\. ආරාමදායක ස්ථවිරාවදානය

2748\. මා විසින් සිදුහත් බුදුරජුන්හට ආරාමයක් රොපණය කරණ ලදී. ගණසා සෙවනලු රුක්හි පක්ෂීන් (කැදලිතුළට වී) සන්සුන් වන (සවස්) කල්හි.

2749\. ලොකයාගේ පූජාවන් පිළිගන්නා වූ (කෙලෙස්) රජස් විරහිත බුදුරජුන් දිටිමි. දැක ලොකජ්‍යෙෂ්ඨ වූ නරශ්‍රෙෂ්ඨ වූ බුදුරජුන්හට අරම පිළිගැන්වීමි.

2750\. මම සතුටු වූයෙම් සතුටු සිතින් ම ගෙඩි ද මල් ද (උන්වහන්සේට) පිදීමි. ඉක්බිති හටගත් ප්‍රසාද ඇත්තෙම් ම එම වන (අරම) පිරිනැමීමි.

2751\. පැහැදි සිතින් බුදුරජුන්හට යම් ඒ ආරාමදානයක් දිනිම් ද, (ඒ හෙතුවෙන්) භවයෙහි උපදින කල්හි මට ඵලවර්ග නොහොත් කුශල විපාකය උපදී.

2752\. මෙයින් සිවුඅනූවන කපෙහි වූ එකල්හී යම් ආරාමදානයක් දිනිම් ද, (ඒ හෙතුවෙන්) දුගතියක් නො දනිමි. ආරාමදානයාගේ මේ විපාක යි.

2753\. මෙයින් සත්තිස්වන කපෙහි සත්රුවනින් යුත් මහත් බල ඇති මුදුසීතල නම් සත් සක්විති රජකෙනෙක් වූහ.

2754\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් ආරාමදායක ස්ථවිරයන් වහන්සේ මේ ගථාවන් වදාළ සේකි.

ආරාමදායක ස්ථවිරාවදානය සත්වැන්න යි.

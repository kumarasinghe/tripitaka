ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 31. පදුමකෙසර වර්ගය

# 303\. පරමන්නදායක ස්ථවිරාවදානය

2725\. කිණිහිරි රුකක් මෙන් ද උදාවන හිරු මෙන් ද බබලන ලොකජ්‍යෙෂ්ඨ වූ නරශ්‍රෙෂ්ඨ වූ විපස්සී බුදුරජුන් දිටිමි.

2726\. මම ඇඳිලි බැඳ (ඒ බුදුරජුන්) සිය ගෙදොරට පමුණුවා සම්බුදුරජුන්හට වරබොජුන දිනිමි.

2727\. මෙයින් එක්අනූවන කපෙහි වූ එකල්හි උතුම් ආහාරදානයක් දිනිම් ද, (ඒ හෙතුවෙන්) දුගතියක් නො දනිමි. උතුම් ආහාරදානයාගේ මේ විපාක යි.

2728\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් පරමන්නදායක ස්ථවිරයන් වහන්සේ මේ ගාථාවන් වදාළ සේකි.

පරමන්නදායක ස්ථවිරාවදානය තෙවැනි යි.

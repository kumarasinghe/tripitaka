ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 31. පදුමකෙසර වර්ගය

# 302\. සබ්බගන්ධිය ස්ථවිරාවදානය

2721\. විපස්සී බුදුරජුන්හට මා විසින් සුවඳ මල් දෙන ලදී. (=එසේ ම කායවඞ්කාදියෙන් තොර බැවින්) සෘජු වූ උන්වහන්සේට උතුම් කොසෙය්‍ය වස්ත්‍රයක් (හැම සුවඳ ගන්වා) දිනිමි.

2722\. මෙයින් එක් අනූවන කපෙහි වූ ඒ අතීතයෙහි යම් ගන්ධදානයක් දිනිම් ද, (ඒ හෙතුවෙන්) දුගතයක් නො දනිමි. ගන්ධදානයෙහි මේ විපාක යි.

2723\. මෙයින් පසළොස්වන කපෙහි සත්රුවනින් යුත් මහත් බල ඇති සුචෙල නම් සක්විති රජෙකිම් වීමි.

2724\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් සබ්බගන්ධිය ස්ථවිරයන් වහන්සේ මේ ගාථාවන වදාළ සේකි.

සබ්බගන්ධිය ස්ථවිරාවදානය දෙවැනි යි.

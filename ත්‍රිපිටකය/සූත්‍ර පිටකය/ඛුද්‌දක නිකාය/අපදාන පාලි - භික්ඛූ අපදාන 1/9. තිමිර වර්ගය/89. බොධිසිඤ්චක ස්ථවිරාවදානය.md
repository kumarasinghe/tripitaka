ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 9. තිමිර වර්ගය

# 89\. බොධිසිඤ්චක ස්ථවිරාවදානය

1542\. විපස්සී බුදුරජානන් වහන්සේගේ මහාබොධියට පූජාවක් විය. (එකල) පැවිදි ව සිටි මම ඒ පූජාවට එළඹියෙමි.

1543\. මම මල් හි (සුවඳ) පැන් ගෙණ (ඒ කිණිහිරි) බොධියට ඉස්සෙමි. (ඉස මෙසේ සිතිමි:) “සර්‍වඥතෙම (සසර දුකින්) මිදුනේ අප ද (ඉන්) මුදවන්නේ ය. (කෙලෙස්ගින්නෙන්) නිවුනේ (අප ද ඉන්) නිවීමට පමුණුවන්නේ ය” කියායි.

1544\. මෙයින් එක්අනූවන කපෙහි (කිණිහිරි) බොධියට යම් (සුවඳ පැන්) ඉසීමක් කෙළෙම් ද, (ඒ හේතුවෙන්) දුගතියක් නො දනිමි. බොධියට පැන් ඉසීමේ මේ විපාකය යි.

1545\. තෙතිස්වන කප පවත්නා කල්හි උදකාසෙවන නම් ජනාධිපති වූ ඒ අට සක්විතිරජවරු වූහ.

1546\. ප්‍රතිසම්භිදාවෝ -පෙ- බුදුරජානන් වහන්සේ ගේ සසුන කරණ ලදි.

මෙහි මේ අයුරින් ආයුෂ්මත් බොධිසිඤ්චක ස්ථවිරයන් වහන්සේ මේ ගාථාවන් වදාළසේක් යි.

බොධිසිඤ්චකස්ථවිරාවදානය නවවැනි යි.

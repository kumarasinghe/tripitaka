ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 20. තමාලපුප්‌ඵිය වර්ගය

# 195\. අඞ්කොලක ස්ථවිරාවදානය

2236\. පිපුනු රුකඟුන ගසක් දැක එහි උතුම් මල් කොපු සහිතව ම නෙලා ඒ මල් ගෙණ (සිද්ධාර්‍ත්‍ථ) බුදුරජුන් වෙත ගියෙමි.

2237\. එ සමයෙහි මහාමුනි වූ සිද්ධාර්‍ත්‍ථ බුදුරජහු විවෙක සුවයෙන් හුන්හ. (මම උන්වහන්සේට) මොහොතක් බුහුමන් දක්වා ඒ මල් ගුහාවෙහි විසිර වීමි.

2238\. මෙයින් සිව්අනූවන කපෙහි යම් පුෂ්ප පූජාවක් කෙළෙම් ද , (ඒ හෙතුවෙන්) දුගතියක් නො දනිමි. බුද්ධ පූජාවෙහි මේ විපාකය යි.

2239\. මෙයින් සතිස්වන කපෙහි සත්රුවනින් යුත් මහත් බල ඇති දෙවගජ්ජිත නම් එක් සක්විති රජෙක් විය.

2240\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ.

මෙහි මේ අයුරින් ආයුෂ්මත් අඞ්කොලක ස්ථවිරයන් වහන්සේ මේ ගාථාවන් වදාළ සේකි.

අඞ්කොලකස්ථවිරාවදානය පස්වැනි යි.

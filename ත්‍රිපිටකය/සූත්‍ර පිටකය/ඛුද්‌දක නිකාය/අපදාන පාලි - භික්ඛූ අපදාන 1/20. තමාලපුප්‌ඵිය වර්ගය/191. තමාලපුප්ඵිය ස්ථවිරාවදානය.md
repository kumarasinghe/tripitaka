ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 20. තමාලපුප්‌ඵිය වර්ගය

# 191\. තමාලපුප්ඵිය ස්ථවිරාවදානය

2214\. මට කප්රුකක් (දිව්‍යවෘක්‍ෂයක්) වැනි විමනක් මැනවින් මැවින. එහි ස්වර්ණමය වූ සූවාසූදහසක් ස්තම්භයෝ වූහ.

2215\. තමළු මලක් ගෙන පහන් සිතින් ලොකබන්ධු වූ සිඛී බුදුරජුන් හට පිදීමි.

2216\. මෙයින් එක්තිස්වන කපෙහි වූ එකල්හි යම් පුෂ්ප පුජාවක් කෙළෙම් ද (ඒ හෙතුවෙන්) දුගතියක් නො දනිමි. බුද්ධපූජාවෙහි මේ විපාකය යි.

2217\. මෙයින් විසිවෙනි කපෙහි සත්රුවනින් ආඪ්‍ය වූ මහත් බල ඇති චන්‍දතිත්ත නම් සක්විති රජෙක් වීමි.

2218\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුණ කරණ ලදී.

මෙහි මේ අයුරින් ආයුෂ්මත් තමාලපුප්ඵිය ස්ථිවිරයන් වහන්සේ මේ ගාථාවන් වදාළ සේකි.

තමාලපුප්ඵියස්ථිවිරාවදානය පළමුවැනි යි.

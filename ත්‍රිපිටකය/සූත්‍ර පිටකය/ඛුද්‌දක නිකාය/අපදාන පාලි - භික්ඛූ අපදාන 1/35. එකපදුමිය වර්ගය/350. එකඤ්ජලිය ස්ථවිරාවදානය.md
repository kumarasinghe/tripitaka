ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 35. එකපදුමිය වර්ගය

# 350\. එකඤ්ජලිය ස්ථවිරාවදානය

3136\. එකල්හි රෙවත නම් සර්‍වඥ තෙම ගඬ්ගාතීරයෙහි වැඩ විසීය. කෙලෙස් රජස් විරහිත වූ පීතවර්‍ණ් රස් ඇති උදා හිරු බඳු වූ ඒ බුදුරජුන් දිටිමි.

3137\. කඹුරුඋදුන ලා පිරිසිදු කළ ස්වර්‍ණ්යක් මෙන් ද, ඇවිලෙන කිහිරඟුරු මෙන් ද ඔසදී තාරකාව මෙන් ද බබලන (ඒ බුදුරජුන් දැක) මම එක් වරක් ඇඳිලි කෙළෙමි.

3138\. මෙයින් සිවු අනූවන කපෙහි මම යම් ඇඳිලි බැඳීමක් කෙළෙම් ද, (ඒ හෙතුවෙන්) දුගතියක් නො දනිමි. ඇඳිලි බැඳීමෙහි මේ විපාක යි.

3139\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදි.

මෙහි මේ අයුරින් ආයුෂ්මත් එකඤ්ජලිය ස්ථවිරයන් වහන්සේ මේ ගථාවන් වදාළ සේකි.

එකඤ්ජලිය ස්ථවිරාවදානය දසවැනි යි.

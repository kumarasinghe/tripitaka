ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 4. කුණ්‌ඩධාන වර්ගය

# 39\. ධම්මචක්කිකස්ථවිරාවදානය

1104\. සිද්ධාර්‍ත්‍ථ භාග්‍යවතුන් වහන්සේගේ ධර්මාසනය ඉදිරියෙහි මා වසින් මැනවින් කරණලද නුවණැත්තවුන් විසින් වර්ණනා කරණලද ධර්මචක්‍රයක් තබන ලදී.

1105\. මනොඥ වූ (ස්වර්ණ) වර්ණ වූයෙම් ම (ස්වර්ණසිවිකාදි) යාන ද (සෙනාපති මහාමාත්‍යාදි) සෙවාභටයන් ද (හස්ති අශ්ව රථ සඞ්ඛ්‍යාත) වාහන ද ඇත්තෙම් බබළමි. මා අනුව පවතින්නා වූ බොහෝ දෙන නිරතුරු ව ම මා පිරිවරත්.

1106\. මම හැමකල්හි සැටදහසක් තුර්ය්‍යයන්ගෙන් පරිවරණය කරමි. පිරිවර කරණ කොට ගෙන බබළමි. පුණ්‍යකර්මයාගේ මේ ඵලය යි.

1107\. මෙයින් සිවුඅනූවන කල්පයෙහි මම යම් (ධර්ම) චක්‍රයක් තැබූයෙම් ද, (ඒ හේතුවෙන්) දුගතියක් නො දනිමි. ධර්මචක්‍රදානයාගේ මේ විපාකය යි.

1108\. මෙයින් එකොළොස්වන කල්පයෙහි නමින් සහස්සරාජ නම් වූ ජනාධිපති වූ මහත් බල ඇති සක්විතිරජවරු අටදෙනෙක් (අටවරකට) වූ වාහු ය.

1109\. ප්‍රතිසම්භිදාවෝ -පෙ- බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් ධම්මචක්කික ස්ථවිරයන් වහන්සේ මේ ගාථාවන් වදාළසේක් යී.

ධම්මචක්කිකස්ථවිරාවදානය නවවැනි යි.

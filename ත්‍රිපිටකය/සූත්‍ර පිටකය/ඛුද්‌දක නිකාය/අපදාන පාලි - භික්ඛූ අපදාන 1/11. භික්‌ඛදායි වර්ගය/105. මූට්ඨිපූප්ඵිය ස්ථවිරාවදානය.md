ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 11. භික්‌ඛදායි වර්ගය

# 105\. මූට්ඨිපූප්ඵිය ස්ථවිරාවදානය

1634\. එකල්හි මම නමින් සුදස්සන නම් වූ මල්කරුවෙක් වීමි. ලොකජ්‍යෙෂ්ඨ වූ නරශ්‍රෙෂ්ඨ වූ පහ වූ කෙළෙස් මල ඇති බුදුරජානන් වහන්සේ දිටිමි.

1635\. (මම) දෑසමන් මල් ගෙණ පදුමුත්තර බුදුරජානන් වහන්සේට පිදීමි. ඒ හේතුවෙන් පිරිසිදු ඇස් ඇත්තේ සොම්නස් වූයේ දිවැස ද ලැබිමි.

1636\. මම මේ පුෂ්පපුජාව හේතු කොට ගෙණ ද චිත්තප්‍රණිධීන් හේතු කොට ගෙන ද කල්පලක්ෂයක් මුළුල්ලෙහි දුගතියක නූපන්මි.

1637\. මෙයින් සතිස්වන කපෙහි මහත් බල ඇති පදුමුත්තර නම් වූ සොළොස් සක්විති රජකෙනෙක් වූහ.

1638\. සිවු පිළිසැඹි‍යාවෝ -පෙ- බුදුරජානන් වහන්සේගේ සසුන කරන ලදි.

මෙහි මේ අයුරින් ආයුෂ්මත් මුට්ඨිපුප්ඵිය ස්ථවිරයන් වහන්සේ මේ ගාථාවන් වදාළ සේක් යි.

මුට්ඨිපුප්ඵියස්ථවිරාවදානය පස්වැනියි.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 27. ආකාසුක්ඛිපිය වර්ගය

# 266\. මච්ඡදායක ස්ථවිරාවදානය

2562\. මම එකල්හි චන්ද්‍රභාගා නදීතිරයෙහි කබරුස්සෙක් (පක්ෂි විශෙෂයක්) වීමි. මහත් මත්ස්‍යයකු ගෙණ සිද්ධාර්ථ බුදුරජුන්හට දුනිමි.

2563\. මෙයින් සිවුඅනූවනු කපෙහි යම් මත්ස්‍යදානයක් දිනිම් ද, (ඒ හෙතුවෙන්) දුගතියක් නො දනිමි. මත්ස්‍යදානයාගේ මේ විපාකය යි.

2564\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් මච්ඡදායක ස්ථවිරයන් වහන්සේ මේ ගාථාවන් වදාළ සේකි.

මච්ඡදායක ස්ථවිරාවදානය සවැනි යි.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 27. ආකාසුක්ඛිපිය වර්ගය

# 262\. තෙලමක්ඛිය ස්ථවිරාවදානය

2545\. නරශ්‍රෙෂ්ඨ වූ සිදුහත් පිරිනිවි කල්හි මම (උන්වහන්සේගේ) බොධි වෙදිකාවෙහි තෙල් ගැල්වීමි.

2546\. මෙයින් සිවුඅනූවනු කපෙහි යම් තෙල් ගැල්වීමක් කෙළෙම් ද, (ඒ හෙතුවෙන්) දුගතියක් නො දනිමි. තෙල් ගැල්වීමෙහි මේ විපාකය යි.

2547\. මෙයින් සූවිසිවනු කපෙහි සත්රුවනින් යුත් මහත් බල ඇති සුච්ඡවි නම් සක්විති රජෙක් වීමි.‍

2548\. සිවුපිළිසිඹියාවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් තෙලමක්ඛිය ස්ථවිරයන් වහන්සේ මේ ගාථාවන් වදාළ සේකි.

තෙලමක්ඛිය ස්ථවිරාවදානය දෙවැනි යි.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 6. බීජනි වර්ගය

# 57\. පඤ්චදීපක ස්ථවිරාවදානය

1307\. මම සියලු සත්ත්වයන් කෙරෙහි හිතානුකම්පී වූ පදුමුත්තර බුදුරජානන් වහන්සේගේ සද්ධර්මයෙහි මනා ව පිහිටා සෘජු වූ දෘෂ්ටි ඇත්තෙම් වීමි.

1308\. බොධිය වට කොට ප්‍රදීපදානයක් දිනිමි. (පහන් පූජාවක් කෙළෙමි). එකෙණෙහි (කර්මඵල) අදහමින් පහන් දැල්වීමි.

1309\. දිව්‍ය වූ හෝ මනුෂ්‍ය වූ හෝ යම් යම් යොනියක උපදිම් ද, (ඒ පුණයකර්ම හෙතුවෙන්) අහසෙහි දඬුවැටපහන් දරත්. ප්‍රදීපදානයාගේ මේ විපාකය යි.

1310\. පර්වතය ද ඉක්මවා බිත්තියෙන් පිටත ද ගල්පව්වෙන් පිටත ද හාත්පස යොදුන් සියක් තැන වූ සියල්ල දර්ශනය කරමි.

1311\. තුන්දහස්සිවුසියවන කපෙහි සතචක්ඛු යන නම් ඇති මහාතෙජස් ඇති මහත් බල ඇති සක්විතිරජවරු වූහ.

1312\. ඒ කර්මයාගේ අවශෙෂ විපාකයෙන් ආස්‍රවක්ෂයයට පැමිණියෙම් වෙමි. සර්වඥශාසනයෙහි අන්තිමශරීරය (=අන්තිම ආත්මය) දරමි.

1313\. පිළිසැඹියාවෝ -පෙ- බුදුරජානන් වහන්සේගේ සසුන කරණලදි.

මෙහි මේ අයුරින් පඤ්චදීපක ස්ථවිරයන් වහන්සේ මේ ගාථාවන් වදාළ සේකි.

පඤ්චදීපක ස්ථවිරාවදානය සත්වැනි යි.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 21. කණිකාරපුප්‌ඵිය වර්ගය

# 203\. කිඞ්කිණිකපුප්ඵිය ස්ථවිරාවදානය

2280\. රන් ඇගෑවක් මෙන් බබලන සර්‍වඥ වූ ලොකනායක බුදුරජ තෙමේ සිසිල් දිය සහිත විලකට බැස ජලස්නානය කෙළේය.

2281\. මම කිඞ්කිණික මල් ගෙණ ඔදවැඩි සිත් ඇත්තෙම් සොම්නස් වූයෙම් ද්විපදොත්තම වූ තාදීගුණ ඇති විපස්සී බුදුරජුන්හට පිදීමි.

2282\. මෙයින් එක් අනූවන කපෙහි යම් පුෂ්ප පූජාවක් කෙළෙම් ද, (ඒ හේතුවෙන්) දුගතියක් නො දනිමි. බුද්ධපූජාවෙහි මේ විපාකය යි.

2283\. සත්විසිවන කපෙහි සත් රුවනින් යුත් මහත් බල ඇති භීමරථ නම් සක්විති රජෙක් වීමි.

2284\. ප්‍රතිසම්භිදාවෝ ද අෂ්ටමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් කිඞ්කිණිකපුප්ඵිය ස්ථවිරයන් වහන්සේ මේ ගාථාවන් වදාළ සෙක් යි.

කිඞ්කිණිකපුප්ඵිය ස්ථවිරාවදානය තෙවැනි යි.

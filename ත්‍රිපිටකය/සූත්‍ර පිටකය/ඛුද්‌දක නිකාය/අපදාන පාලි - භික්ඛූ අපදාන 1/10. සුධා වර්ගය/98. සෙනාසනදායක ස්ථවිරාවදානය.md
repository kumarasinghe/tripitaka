ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 10. සුධා වර්ගය

# 98\. සෙනාසනදායක ස්ථවිරාවදානය

1595\. මම සිද්ධාර්‍ත්‍ථ බුදුරජානන් වහන්සේට පන්ඇතිරියක් දිනිමි. හාත්පස අසෙනියකුසුම් ද විසිරවීමි.

1596\. මෙබඳු ගුණ ඇති සිත්කලු මහාර්‍හ වූ පහසක් ලබමි. මාගේ ඇ‍ඳෙහි මහඟු පුෂ්පයෝ වැගිරෙත්.

1597\. මම විසිතුරු වූ මල් අතුළ සයනයෙහි නිදිමි. එකෙණෙහි සයනෙහි මල්වැසි ද වසින්නේ ය.

1598\. මෙයින් සිවුඅනූවන කපෙහි පන්ඇතිරියක් දුනිම් ද, (ඒ හේතුවෙන්) දුගතියක් නො දනිමි. ඇතිරිදනෙහි මේ විපාකයයි.

1599\. මෙයින් පස්වැනි කපෙහි ජනාධිපති වූ තිණසන්ථරක නම් සත් සක්විති රජකෙනෙක් වූහ.

1600\. පිළිසැඹියාවෝ ‍-පෙ- බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් සෙනාසනදායක ස්ථවිරයන් වහන්සේ මේ ගාථාවන් වදාළසේක් යි.

සෙනාසනදායකස්ථවිරාවදානය අටවැනියි.

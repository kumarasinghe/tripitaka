ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 33. උම්මාපුප්ඵිය වර්ගය

# 321\. උම්මා පුප්ඵීය ස්ථවිරාවදානය

2825\. අරමුණෙහි පිහිටු වූ සිතැති සමවතට සමවන් පස්මරුන්ගෙන් නො පැරදුනු සමාධියෙන් හුන් සිදුහත් බුදුරජුන් දිටිමි.

2826\. (දැක) දියබෙරලිය මල් ගෙණ බුදුරජුන් පිදීම. හැම මල් සමසිස් උඩුහුරු නටු ඇති ව යටිමිණි ව සිටියේ ය.

2827\. ඉතා විසිතුරුව අහසෙහි මල් ඇතිරියක් මෙන් සිටි කල්හි (ඒ පිළිබඳව ඇති වූ) එම චිත්තප‍්‍රසාදය හෙතු කොට ගෙණ මෙම තුසිත දෙව් ලොව උපනිමි.

2828\. මෙයින් සිවුඅනූවන කපෙහි යම් පුෂ්පපූජාවක් කෙළෙම් ද, (ඒ හෙතුවෙන්) දුගතියක් නො දනිමි. බුද්ධපූජාවෙහි මේ විපාක යි.

2829\. මෙයින් පස්පණස්වන කපෙහි පෘථිවීශ්වර වූ මහත් බල ඇති සමන්නච්ඡදන නම් සක්විති රජෙක් වීමි.

2830\. සිවුපිළිසිඹියාවෝ ද අෂ්ටවිමොක්‍ෂයෝ ද ෂඩභිඥවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදි.

මෙහි මෙ අයුරින් ආයුෂ්මත් උම්මාපූප්ඵීය ස්ථවිරයන් වහන්සේ මේ ගාථාවන් වදාළ සේකි.

උම්මාපුප්ඵීයස්ථවිරාවදානය පළමුවැනි යි.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 19. කුටජපුප්‌ඵිය වර්ගය

# 184\. පඤ්චහත්ථිය ස්ථවිරාවදානය

2169\. ලොවට දෙටු වූ නරශ්‍රෙෂ්ඨ වූ භාග්‍යවත් වූ තිස්ස නම් බුදුවරයෙක් විය. (උන්වහන්සේ) සව්වන් විසින් පිරිවරණ ලද්දාහු වීථියට පිළිපන් සේක.

2170\. මා විසින් උපුල්මල් මිටි පසක් ද හතරක් ද (හෙවත් උපුල් මිටි නවයක්) තබන ලදී. මම (ඒ මල්) ව්‍රතසිද්ධිය සඳහා බුදුරජුන්හට දෙනු කැමැත්තෙම් (තුබූ තැනින්) ගතිමි.

2171\. ඇතුළු වීථියෙහි ගමන් කරන්නා වූ ස්වර්‍ණවර්‍ණ වූ බුදුරජුන් (දිටිමි). මම බුදුරැසින් මැනවින් පහස්නා ලද්දෙම් ද වෙමි. ද්විපදොත්තම වූ ඒ බුදුරජුන් පිදීමි.

2172\. මෙයින් දෙයානූවන කපෙහි ‍යම් පුෂ්පපූජාවක් කෙළෙම් ද, (ඒ හේතුවෙන්) දුගතියක් නො දනිමි. බුද්ධපූජාවෙහි මේ විපාක යි.

2173\. මෙයින් තෙළෙස් වන කපෙහි සත්රුවනින් යුත් මහත් බල ඇති උසභ නම් වූ පස් සක්විති කෙනෙක් වූහ.

2174\. සිවුපිළිසිඹියාවෝ -පෙ- බුදුරජානන් වහන්සේගේ සසුන කරණ ලදී.

මෙහි මේ අයුරින් ආයුෂ්මත් පඤ්චහත්ථිය ස්ථවිරයන් වහන්සේ මේ ගාථාවන් වදාළ සේකි.

පඤ්චහත්ථියස්ථවිරාවදානය සිවුවැනි යි.

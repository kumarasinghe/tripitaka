ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 15. ඡත්‌ත වර්ගය

# 143\. වෙදිකාරක ස්ථවිරාවදානය

1950\. ලොකනායක වූ පියදස්සී බුදුරජුන් පිරිනිවී කල්හි මම පහන් සිත් ඇත්තෙම් සොම්නස් වූයෙම් මුතුමුවාවෙදිකාවක් කෙළෙමි.

1951\. මිණියෙන් පිරිවර කොට උතුම් වෙදිකාවක් (පිළක්) කෙළෙමි. මම ඒ වෙදිකාපූජාව කොට එහි කලුරිය කෙළෙමි.

1952\. දිව්‍ය වූ හෝ මනුෂ්‍ය වූ යම් යම් යොනියක උපදිම් ද (ඒ හේතුවෙන්) අහසෙහි මිණිරුවන්හු දරත්. පුණ්‍යකර්‍මයාගේ මේ විපාකය යි.

1953\. මෙයින් සොළොස්කප්සියෙහි මහත් බල ඇති මණිප්පභාස නම් දෙතිස් සක්විති රජකෙනෙක් වූහ.

1954\. ප්‍රතිසම්භිදාවෝ -පෙ- බුදුරජානන් වහන්සේගේ සසුන කරණ ලදී.

මෙසේ ආයුෂ්මත් වෙදිකාරක ස්ථවිරයන් වහන්සේ මේ ගාථාවන් වදාළ සේකි.

වෙදිකාරක ස්ථවිරාවදානය තෙවැනි යි.

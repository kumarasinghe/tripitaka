ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 24. උදකාසන වර්ගය

# 238\. අම්බයාගදායක ස්ථවිරාවදානය

2453\. ස්වකීය (තර්‍කව්‍යාකරණාදි) ශිල්පයෙහි දක්ෂ වූ මම වනයට ගියෙමි. මම (මග) වඩින්නා වූ බුදුරජුන් දැක අඹදනක් දිනිමි.

2454\. මෙයින් එක්අනූවන කපෙහි යම් දනක් දුනිම් ද, (ඒ හෙතුවෙන්) දුගතියක් නො දනිමි. අඹදනෙහි මේ විපාකය යි.

2455\. සිවුපිළිසිඹියවෝ ද අෂ්ටවිමොක්ෂයෝ ද ෂඩභිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදි.

මෙහි මේ අයුරින් ආයුෂ්මත් අම්බයාගදායක ස්ථවිරයන් වහන්සේ මේ ගාථාවන් වදාළ සේකි.

අම්බයාගදායක ස්ථවිරාවදානය අටවැනි යි.

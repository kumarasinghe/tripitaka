ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 1 » 7. සකචින්‌තනිය වර්ගය

# 62\. අවොපුප්‌ඵිය ස්විරාවදානය

1355\. (සිඛී බුදු රජ තෙම) විහාරයෙන් නික්ම සක්මනෙහි සිට චතුස්සත්‍යය ප්‍රකාශ කරන්නේ අමෘතපදය (නිර්‍වාණධර්‍මය) දෙශනා කරයි.

1356\. තාදීගුණ ඇති සිඛී නම් බුද්ධශ්‍රෙෂ්ඨයන් වහන්සේගේ හඬ අසා නොයෙක් මල් ගෙණවුත් අහසෙහි විසිරවීමි.

1357\. ද්විපදොත්තම වූ ලොකජ්‍යෙෂ්ඨ වූ නරශ්‍රෙෂ්ඨයන් වහන්සේ කෙරෙහි කරණලද එ ම කර්‍මය හෙතු කොට ගෙණ ජය පරාජය දෙක හැර නිශ්චල ස්ථානයට (නිවණට) පැමිණියෙම් වෙමි.

1358\. මෙයින් එක්තිස්වන කපෙහි යම් මල්පූජාවක් කෙළෙම් ද, ඒ හේතු කොට ගෙණ දුගතියක් නො දනිමි. මල් පූජාවේ මේ විපාකය යි.

1359\. මෙයින් විසිවන කපෙහි සත්රුවනින් යුත් මහත් බල ඇති සුමෙධ නම් සක්විතිරජෙක් වීමි.

1360\. ප්‍රතිසම්භිදාවෝ -පෙ- බුදුරජානන් වහන්සේගේ සසුන කරණ ලදි.

මෙහි මේ අයුරින් ආයුෂ්මත් අවෙපුපර්‍ථසථවිරයන් වහන්සේ මේ ගාථාවන් වදාළසේක් යී.

අවොපුප්‌ඵියස්ථවිරාවදානය දෙවැනියි.

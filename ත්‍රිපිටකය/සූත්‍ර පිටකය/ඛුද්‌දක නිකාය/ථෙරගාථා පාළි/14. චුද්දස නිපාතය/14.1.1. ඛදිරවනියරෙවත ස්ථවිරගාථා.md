ත්‍රිපිටකය » සූත්‍ර පිටකය » ඛුද්‌දක නිකාය » ථෙරගාථා පාළි » 14. චුද්දස නිපාතය

# 14.1.1. ඛදිරවනියරෙවත ස්ථවිරගාථා

645\. යම් කලෙක මම ගිහිගෙන් නික්ම පැවිද්දට පැමිණියෙම් නම් එතැන් පටන් කොට ද්වෙෂයෙන් යුක්ත වූ අනාර්ය්‍යසංකල්පයක් නො දනිමි.

646\. මේ ප්‍රණීහු නැසෙත්වා පෙළෙත්වා දුකට පැමිණෙත්වා’යි සංකල්පයක් මේ දීර්ඝකාලය අතුරෙහි නො දනිමි.

647\. අප්‍රමාණ්‍ය වූ මොනවට වඩනලද්දා වූ අනුක්‍රමයෙන් ප්‍රගුණකරන ලද්දා වූ මෛත්‍රියත් බුදුන් විසින් දෙසනලද පරිදි ඇස්සමුකොට දනිමි.

648\. හැමට මිතුරු වැ හැමට යහළු වැ සියළු සතුන් කෙරෙහි අනුකම්පා ඇති වැ හැමකල්හි අව්‍යාපාදයෙහි (සත්වයනට) හිතසුව එළවීමෙහි ඇලුණෙම් මෙත් සිතත් වඩමි.

649\. ආකර්ෂණ රහිත වූවක් කොප්‍ය රහිත වූවක් කොට මම සිත සතුටු කරමි. නීචජනයන් නො සෙවුනාලද බ්‍රහ්මවිහාරය වඩමි.

650\. ද්විතීයධ්‍යානයට සමවන් සම්‍යක් සම්බුද්ධශ්‍රාවක තෙමේ එකෙණෙහි ආර්ය්‍ය වූ තුෂ්ණිම්භාවයෙන් සමන්වාගත වූයේ වේ.

651\. ශෛලපර්වතය තෙම යම් සේ අචල ද මොනවට පිහිටියේ වේ ද එපරිද්දෙන් මොහක්ෂය හෙතුකොටගෙන පර්වතයක් මෙන් (අචල) වූ මහණ තෙම නො සැලේ.

652\. (රාගාදි) අඞ්ගණ රහිත වූ නිරතුරු නිරවද්‍ය ධර්මයන් සොයන සුලු පුරුෂයාහට කෙසගක් (වලගක්) පමණ වූ පාපය වලාකුළක් පමණ මෙන් වැටහේ.

653\. ඇතුලත පිටත සහිත වැ ගෝපනය (රැකවරණ) කරන ලද පසල් නුවර යම්සේ ද එසේ තමා (සිත) රකිවු, ක්ෂණය තෙම තොප නහමක් ඉක්ම යා.

654\. මරණය නො කැමැත්තෙමි, ජීවිතය නො කැමැත්තෙමි, මෙහෙ කරන කම්කරුවකු වේතනය අපෙක්ෂා කරන සේ කාලය පමණක් අපේක්ෂා කරමි.

655\. මරණය නො කැමැත්තෙමි, ජීවිතය නො කැමැත්තෙමි, සම්‍යක් ප්‍රඥා ඇති වැ සිහි ඇති වැ කාලය පමණක් අපේක්ෂා කරමි.

656\. මා විසින් ශාස්තෲන් වහන්සේ ඇසුරු කරනලදහ. බුදුන්ගේ අවවාදය කරනලද යැ. ගුරු බර බහා තබනලද්දේ යැ, භවනෙත්තිය (තෘෂ්ණාව) මුලුසුන් කරනලදි.

657\. යම් අර්ථයක් සඳහා ගිහිගෙන් නික්ම පැවිද්දට පැමිණියෙම් නම් සියලු සංයෝජනයන් ක්ෂය කිරීමැ යි කියනලද ඒ අර්ථය මා විසින් ලබනලද්දේ යැ.

658\. නො පමා වැ (දානශීලාදිය) සම්පාදනය කරවු. මේ මාගේ අවවාදය යි, එකත්නෙන් මම පිරිනිවෙන්නෙමි, සියලු භවයන් කෙරෙන් මිදුණෙමි’යි.

මෙසේ ආයුෂ්මත් ඛදිරවනීය රෙවත ස්ථවිරයන් වහන්සේ ...

ඛදිරවනියරෙවත ස්ථවිරගාථා යි.

ත්‍රිපිටකය » සූත්‍ර පිටකය » ඛුද්‌දක නිකාය » ථෙරගාථා පාළි » 4. චතුක්ක නිපාතය

# 4.1.7. සමභූත ස්ථවිරගාථා

291\. යමෙක් විනයකුකුයින් ලැසි වැ සිටියයුතු කල්හි ලාහෙලා (ත්වරිත වැ) ක්‍රියා කෙරේ ද යළි ත්වරිත වැ ක්‍රියා කළ යුතු කල්හි ලැසි වේ ද අනුපායසංවිධානය හෙතු කොටගෙන ඒ බාල තෙම දුකට පැමිණෙයි.

292\. ඒ බාලයාගේ දෘෂ්ටධාර්මිකාදි අර්‍ථයෝ අවපස සඳ සෙයින් පිරිහෙති. (හේ) අපකිර්ති ඇතිබවට ද පැමිණෙයි. මිත්‍රයින් හා සමග ද විරුද්ධ වේ.

293\. යමෙක් ලැසි වියයුතු කල්හි ලැසි වේ ද යළි ත්වරිත වියයුතු කල්හි ත්වරිත වේ ද නුවණින් උපායසංවිධානය හෙතු කොටගෙන ඒ පණ්ඩිත තෙම සැපයට පැමිණෙයි.

294\. ඔහුගේ අර්ත්ථයෝ පුරපස සඳ සෙයින් පිරෙති. හෙතෙම යශසට හා කීර්තියට ද පැමිණෙයි. මිත්‍රයින් හා සමග ද විරුද්ධ නො වේ යයි.

මෙසෙයින් ආයුෂ්මත් සමභූතස්ථවිරයන් වහන්සේ ගාථා කීහ.

සමභූත ස්ථවිරගාථා යි.

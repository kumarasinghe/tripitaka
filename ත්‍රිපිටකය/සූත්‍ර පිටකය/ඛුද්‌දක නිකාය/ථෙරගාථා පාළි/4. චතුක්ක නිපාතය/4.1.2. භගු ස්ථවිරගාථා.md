ත්‍රිපිටකය » සූත්‍ර පිටකය » ඛුද්‌දක නිකාය » ථෙරගාථා පාළි » 4. චතුක්ක නිපාතය

# 4.1.2. භගු ස්ථවිරගාථා

271\. මම මිද්ධයෙන් මඩනාලද්දෙම් විහාරයෙන් සක්මනට නික්මුණෙමි. සක්මනට නැඟෙනුයෙම් එහි මැ බිම වැටිණිමි.

272\. ඒ මම අවයවයන් පිරිමැදගෙන යළිදු සක්මනට නැඟැ සක්මන්මළුයෙහි සක්මන් කෙළෙමි, ගොචර සඞ්ඛ්‍යාත අධ්‍යාත්මයෙහි මොනොවට සමාහිත වූයෙම් ද වෙමි.

273\. එයින් මට යොනිසොමනසිකාරය උපන. ආදීනව පහල වී, නිර්‍වෙදඥානය එළැඹැ සිටියේ යැ.

274\. එයින් මාගේ සිත (කෙලෙසුන් කෙරෙන්) මිදිණ. ධර්‍මයාගේ සුධර්‍මත්වය බල, (මා විසින්) ත්‍රිවිද්‍යාවෝ ලබනලදහ. බුදුසසුන කරණ ලදැ යි.

මෙසෙයින් භගුස්ථවිරයන් වහන්සේ ගාථා කීහ.

භගු ස්ථවිරගාථා යි.

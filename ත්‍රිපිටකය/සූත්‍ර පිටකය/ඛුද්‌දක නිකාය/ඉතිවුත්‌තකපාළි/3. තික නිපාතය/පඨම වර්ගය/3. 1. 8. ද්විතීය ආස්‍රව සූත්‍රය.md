ත්‍රිපිටකය » සූත්‍ර පිටකය » ඛුද්‌දක නිකාය » ඉතිවුත්‌තකපාළි » 3. තික නිපාතය » පඨම වර්ගය

# 3\. 1. 8. ද්විතීය ආස්‍රව සූත්‍රය

57\. භාග්‍යවතුන් වහන්සේ විසින් මෙය වදාරණ ලද්දේ ය. අර්හත් වූ බුදුරදුන් විසින් වදාරණ ලද්දේ ය. මා විසින් මෙසේ අසන ලදී.

1\. මහණෙනි, ආස්‍ර‍වයෝ තිදෙනෙකි. කවර තිදෙනෙක් ද යත්: කාමාස්‍ර‍වය, භවාස්‍ර‍වය, අවිද්‍යාස්‍ර‍වය යි. මහණෙනි, මේ ආස්‍ර‍වයෝ තිදෙන වෙත්.

භගවත්හු මෙ කරුණ වදාළහ. එහි අර්ථය (ගාථා වශයෙන්) මෙසේ කියනු ලැබේ:

2\. “යමකු විසින් කාමාස්‍ර‍වය ක්‍ෂය කරණ ලද ද, අවිද්‍යාව දුරු කරණ ලද ද, භවාස්‍රවය ක්‍ෂය කරණ ලද ද, කෙලෙසුන්ගෙන් මිදුනා වූ උපධි රහිත වූ, (ඒ රහත් තෙමේ) සෙනාසහිත මාරයා දිනා අන්තිම වූ ශරීරය දරයි.”

මෙ කරුණ ද භාග්‍යවතුන් වහන්සේ විසින් වදාරණ ලද්දේ ය. මෙසේ මා විසින් අසන ලදී.

ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 2 » 53. තිණදායක වර්ගය

# 522\. මඤ්චදායක ස්ථවිරාවදානය

5550\. ලෝකජ්‍යෙෂ්ඨ වූ තාදීගුණ ඇති විපස්සී බුදුරජුන්හට මා විසින් පහන්සිතින් යුතුව සියතින් ම එක් ඇඳක් දෙන ලදී.

5551\. එම මඤ්චදානය හෙතුකොට ගෙණ හස්තියාන, අශ්වයාන, දිව්‍යයානයන් ලබමි. ආස්‍රවක්ෂයට පැමිණියෙම් වෙමි.

5552\. මෙයින් එක්අනූවන කපෙහි මම යම් මඤ්චදානයක් දුනිම් ද, (ඒ හෙතුවෙන්) දුගතියක් නො දනිමි. මඤ්චදානයාගේ මේ විපාක යි.

5553\. මා විසින් ක්ලෙශයෝ දවන ලදහ. සියලු භවයෝ නසන ලදහ. ඇත්රජකු මෙන් බැඳුම් සිඳ ආස්‍රව රහිතව වෙසෙමි.

5554\. බුදුරජානන් වහන්සේ වෙත පැමිණීම මට ඒකාන්තයෙන් යහපත් විය. ත්‍රිවිද්‍යාවෝ අනුප්‍රාප්තයහ. බුදුරජානන් වහන්සේගේ සසුන කරණ ලදි.

5555\. සිවුපිළිසැඹියාවෝ ද අෂ්ටවිමොක්ෂයෝ ද ෂඩ්භිඥාවෝ ද සාක්ෂාත් කරණ ලදහ. බුදුරජානන් වහන්සේගේ සසුන කරණ ලදී.

මෙසෙයින් ආයුෂ්මත් මඤ්චදායක ස්ථවීරයන් වහන්සේ මේ ගාථාවන් වදාළ සේකි.

මඤ්චදායක ස්ථවිරාවදානය දෙවැනියි.

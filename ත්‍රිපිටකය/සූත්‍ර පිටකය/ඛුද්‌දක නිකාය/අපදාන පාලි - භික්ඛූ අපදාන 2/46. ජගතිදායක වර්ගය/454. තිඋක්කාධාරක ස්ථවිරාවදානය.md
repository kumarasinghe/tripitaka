ත්‍රිපිටකය » සූත්‍ර පිටකය » ඛුද්‌දක නිකාය » අපදාන පාලි - භික්ඛූ අපදාන 2 » 46. ජගතිදායක වර්ගය

# 454\. තිඋක්කාධාරක ස්ථවිරාවදානය

4818\. පදුමුත්තර බුදුරජුන්ගේ උතුම් බෝධිවෘක්‍ෂයෙහි (ආලෝකය පිණිස) පහන් සිත් ඇත්තෙම් සොම්නස් වූයෙම් උල්කා (විලක්කු) තුනක් දැරීමි.

4819\. ඒ මම මෙයින් සියක් දහස් වන කපෙහි උල්කා දැරුයෙම් ද, ඒ හේතුවෙන් දුගතියක් නො දනිමි. උල්කා දනෙහි මේ විපාක යි.

4820\. මා විසින් ක්ලේශයෝ දවන ලදහ. සියලු භවයෝ නසන ලදහ. ඇත්රජකු මෙන් බැදුම් සිඳ ආස්‍ර‍වරහිතව වෙසෙමි.

4821\. බුදුරජානන් වහන්සේ වෙත පැමිණීම මට ස්වාගත විය. ත්‍රිවිද්‍යාවෝ අනුප්‍රාප්තයහ. බුදුරජානන් වහන්සේගේ සසුන කරණ ලදි.

4822\. සිවුපිළිසැඹියාවෝ ද අෂ්ටවිමෝක්‍ෂයෝ ද ෂඩභිඥාවෝ ද සාක්‍ෂාත් කරණ ලදහ. බුදුරජානන් වහන්සේගේ සසුන කරණ ලදි.

මෙසෙයින් ආයුෂ්මත් තිඋක්කාධාරකස්ථවිරයන් වහන්සේ මෙම ගාථාවන් වදාළ සේකි.

තිඋක්කාධාරකස්ථවිරාවදානය සිවුවැනි යි.

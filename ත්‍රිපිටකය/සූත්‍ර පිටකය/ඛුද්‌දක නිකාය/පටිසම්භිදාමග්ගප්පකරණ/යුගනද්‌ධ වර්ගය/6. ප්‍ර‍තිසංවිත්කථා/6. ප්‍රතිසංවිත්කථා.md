ත්‍රිපිටකය » සූත්‍ර පිටකය » ඛුද්‌දක නිකාය » පටිසම්භිදාමග්ගප්පකරණ » යුගනද්‌ධ වර්ගය » 6. ප්‍ර‍තිසංවිත්කථා

# 6\. ප්‍රතිසංවිත්කථා

මා විසින් මෙසේ අසන ලද. එක් සමයෙක්හි භාග්‍යවතුන් වහන්සේ බරණැස ඉසිපතන්හි මිගදාය නම් වූ අරම්හි වාසය කරණ සේක. එසමයෙහි භාග්‍යවතුන් වහන්සේ පස්වගමහණුන් ඇමතු සේක:

මහණෙනි, මේ අන්තයෝ දෙදෙනෙක් පැවිද්දහු විසින් නො සෙවිය යුත්තාහ. කවර දෙදෙනෙක යත්: යම් හීන වූ ග්‍රාම්‍ය වූ පෘථග්ජනයන් විසින් ආචිර්ණ වූ අනාර්ය වූ අනර්ථසංහිත වූ වස්තුකාමයෙහි ක්ලේශකාමසුඛයාගේ අනුයෝගයෙකුත් වේ ද, යම් දුක් වූ අනාර්ය වූ අනර්ථසංහිත වූ ආත්මක්ලමථයාගේ අනුයෝගයෙකුත් වේ ද මොහු දෙදෙන වෙත්. මහණෙනි, තෙල අන්තද්වයට නො පැමිණ තථාගත විසින් ප්‍රතිවේධ කරන ලද පැනඇස් ඇති කරන්නී වූ නුවණ ඇති කරන්නී වූ මධ්‍යමප්‍ර‍තිපදාව කෙලෙසුන් සන්හිඳීම් පිණිස චතුස්සත්‍යයාගේ අභිජානනය පිණිස සම්බෝධය පිණිස නිර්වාණය පිණිස පවති.

මහණෙනි, තථාගතයන් විසින් ප්‍රතිවේධ කරනලද, පැනැස උපදවන නුවණ උපදවන ඒ කවර මධ්‍යමප්‍ර‍තිපදාවක් කෙලෙසුන් සන්හිඳීම පිණිස චතුස්සත්‍යයාගේ අභිජානනය පිණිස සම්බෝධය පිණිස නිර්වාණය පිණිස පවතී ද යත්: මෙ මැ ආර්යාෂ්ටාඞ්ගිමාර්ග යැ, හෙ මෙසේ යැ: සම්‍යග්දෘෂ්ටි යැ, සම්‍යක් සංකල්ප යැ සම්‍යග්වචන යැ සම්‍යක්කර්මාන්ත යැ සම්‍යගාජීව යැ සම්‍යක් ව්‍යායාම යැ සම්‍යක් ස්මෘති යැ සම්‍යක් සමාධි යැ යි. මහණෙනි, තථාගතයන් විසින් ප්‍රතිවේධ කරනලද පැනැස උපදවන නුවණ උපදවන මේ ඒ මධ්‍යමප්‍ර‍තිපදාව කෙලෙසුන් සන්හිඳීම පිණිස චතුස්සත්‍යයාගේ අභිජානනය පිණිස සම්බෝධය පිණිස නිර්වාණය පිණිස පවතී.

මහණෙනි, මේ වනාහි දුඃඛ නම් ආර්ය සත්‍යය වෙයි, ජාතිය ද දුක් යැ ජරාව ද දුක් යැ ව්‍යාධිය ද දුක් යැ මරණය ද දුක් යැ අප්‍රියයන් හා සමග එක්වීම ද දුක් යැ ප්‍රියයන් කෙරෙන් වෙන්වීම ද දුක් යැ ඉස්නේ යමක් නො ලබා නම් එ ද දුක් යැ සැකෙවින් පඤ්චොපාදානස්කන්ධයෝ දුඃඛයෝ යි.

මහණෙනි, මේ වනාහි දුඃඛසමුදය නම් වු ආර්යසත්‍යය වෙයි: යම් තෘෂ්ණාවක් පුනර්භවය කරනසුලු ද නන්දිරාගය හා සමග එකත්වයට ගියා ද ඒ ඒ භවයෙහි සතුටුවනසුලු ද හෝ තෘෂ්ණා යැ. හේ මෙසේ යැ: කාමතෘෂ්ණා යැ භවතෘෂ්ණා යැ විභවතෘෂ්ණා යි.

මහණෙනි, මේ වනාහි දුඃඛනිරෝධ නම් වු ආර්යසත්‍යය වෙයි: ඒ මැ තෘෂ්ණායෙහි යම් අශේෂවිරාග සඞ්ඛ්‍යාත නිරෝධයෙක් ත්‍යාගයෙක් හැරපීමෙක් මුක්තියක් ආලය රහිත බවෙක් වේ ද හේ යැ.

මහණෙනි, මේ වනාහි දුඃඛනිරෝධගාමිනීප්‍ර‍තිපත් නම් වූ ආර්යසත්‍යය වෙයි: මෙ මැ ආර්යාෂ්ටාඞ්ගිකමාර්ග යැ, හෙ මෙසේ යැ: සම්‍යග්දෘෂ්ටි යැ ... සම්‍යක් සමාධි යැ යි.

මහණෙනි, ‘මේ දුඃඛ නම් වූ ආර්යසත්‍ය යැ’යි පෙර නො ඇසූ විරූ දහම්හි මට පැනැස පහළ විය, ඥානය පහළ විය, ප්‍ර‍ඥාව පහළ විය, මාර්ගවිද්‍යාව පහළ වූ යැ ආලෝකය පහළ විය. තවද මහණෙනි, ඒ මේ දුඃඛ නම් වූ ආර්යසත්‍යය (සාමාන්‍යලක්ෂණාවබොධ විසින්) පිරිසිඳ දතයුතු යැ’යි මට ... මහණෙනි, ම විසින් ‘පරිඥාත යැ’යි පෙර නො ඇසූවිරූ දහම්හි පැනැස පහළ විය, ඥානය පහළ විය, ප්‍ර‍ඥාව පහළ විය, මාර්ගවිද්‍යාව පහළ විය. ආලෝකය පහළ විය.

මහණෙනි, ‘මේ දුඃඛසමුදය නම් වූ ආර්යසත්‍ය යැ’යි පෙර නො ඇසුවිරූ දහම්හි පැනැස පහළ විය, නුවණ පහළ විය, ප්‍ර‍ඥාව පහළ විය, මාර්ගවිද්‍යාව පහළ විය, ආලෝකය පහළ විය. තවද මහණෙනි, ‘ඒ දුඃඛසමුදය නම් වූ ආර්යසත්‍යය ප්‍ර‍හාතව්‍ය යැ’යි මට ... මහණෙනි, ම විසින් ‘ප්‍ර‍හීන යැ’යි පෙර නො ඇසූ විරූ දහම්හි මට පැනැස පහළ විය, නුවණ පහළ විය, ප්‍ර‍ඥාව පහළ විය, මාර්ගවිද්‍යාව පහළ විය, ආලෝකය පහළ විය.

මහණෙනි, ‘මේ දුඃඛනිරෝධ නම් වූ ආර්යසත්‍ය යැ’යි පෙර නො ඇසූවිරූ දහම්හි මට පැනැස පහළ විය, නුවණ පහළ විය, ප්‍ර‍ඥාව පහළ විය, මාර්ගවිද්‍යාව පහළ විය, ආලෝකය පහළ විය. තවද මහණෙනි, ‘ඒ මේ දුඃඛනිරෝධය නම් වු ආර්යසත්‍යය සාක්ෂාත්කර්තව්‍ය යැ’යි මට ... මහණෙනි, මා විසින් ‘සාක්ෂාත්කෘත යැ’යි පෙර නො ඇසූවිරූ දහම්හි පැනැස පහළ විය, නුවණ පහළ විය, ප්‍ර‍ඥාව පහළ විය, මාර්ගවිද්‍යාව පහළ විය, ආලෝකය පහළ විය.

මහණෙනි, ‘මේ දුඃඛනිරෝධගාමිනිප්‍ර‍තිපත් නම් වූ ආර්යසත්‍ය යැ’යි පෙර නො ඇසූවිරූ දහම්හි මට පැනැස පහළ විය, නුවණ පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. තවද මහණෙනි, ඒ මේ දුඃඛනිරෝධගාමිනීප්‍ර‍තිපත් නම් වූ ආර්යසත්‍යය භාවිතව්‍ය යැ’යි මට ... මහණෙනි, ම විසින් භාවිත යැ’යි පෙර නො ඇසූවිරූ දහම්හි පැනැස පහළ විය, නුවණ පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය.

මහණෙනි, යම්තාක් මට මේ සතර ආර්යසත්‍යයන්හි මෙසේ තුන් පරිවෘත්තයක් ඇති දොළොස් ආකාරයක් ඇති ඥාන සඞ්ඛ්‍යාත දර්ශනය ඇති සැටියෙන් සුවිශුද්ධ නො වී ද, මහණෙනි, ඒ තාක් මට මරුන් සහිත බඹුන් සහිත සදේවකලෝකයෙහි මහණබමුණන් සහිත දෙව්මිනිසුන් සහිත ප්‍ර‍ජායෙහි ‘අනුත්තර වූ සම්‍යක් සම්බෝධිය අභිසම්බුද්ධයෙමී’ නො මැ පිළින කෙළෙමි. මහණෙනි, වැළිත් යම් කලෙක මට මේ සතර ආර්යසත්‍යයන්හි මෙසේ තුන් පරිවෘත්තයක් ඇති දොළොස් ආකාරයක් ඇති ඥාන සඞ්ඛ්‍යාත දර්ශනය ඇති සැටියෙන් සුවිශුද්ධ වී ද, මහණෙනි, එකල්හි මම මරුන් සහිත බඹුන් සහිත සදේවකලෝකයෙහි මහණබමුණන් සහිත දෙවිමිනිසුන් සහිත ප්‍ර‍ජායෙහි ‘අනුත්තර වූ සම්‍යක් සම්බෝධිය අභිසම්බුද්ධයෙමී’ පිළින කෙළෙමි. මට ඥාන සඞ්ඛ්‍යාත දර්ශන පහළ විය. මාගේ විමුක්තිය අකෝප්‍ය වෙයි. මේ පශ්විම ස්කන්ධප්‍ර‍වෘත්තිය යැ, දැන් පුනර්භවයෙක් නැතැ’යි.

භාග්‍යවතුන් වහන්සේ මෙය වදාළහ, සතුටුසිත් ඇති පස්වගමහණහු භාග්‍යවතුන් වහන්සේගේ භාෂිතයට සතුටු වූහ.

මේ වෙය්‍යාකරණය වදාරනු ලබන කල්හි ආයුෂ්මත් කෞණ්ඩින්‍ය ස්ථවිරයන්ට පහවූ රාගාදිරජස් ඇති පහවූ රාගාදිමල ඇති ප්‍ර‍ථමමාර්ගඥාන සඞ්ඛ්‍යාත ධර්මචක්ෂුස පහළ විය: ‘යම්කිසි සමුදයස්වභාව ඇති ධර්මයක් වේ නම් එ හැම නිරෝධ ස්වභාව ඇත්තේ යැ’යි.

තවද භාග්‍යවතුන් විසින් දම්සක් පැවැත්වූ කල්හි ‘තෙල භාග්‍යවතුන් විසින් බරණැස ඉසිපතන්හි මිගදාය නම් අරම්හි දී මහණකු විසින් හෝ බමුණකු විසින් හෝ දෙවියකු විසින් හෝ මරකු විසින් හෝ බඹකු විසින් හෝ ලොවැ කිසිවක්හු විසින් හෝ පිළිලොම් වැ නො පැවැත්විය හැකි අනුත්තර වූ දම්සක් පවත්වනලදැ’යි බූමාටු දෙවියෝ සාධුකාර දී හඬ ඇස්වූහ. බූමාටුදෙවියන්ගේ හඬ අසා සිව්මහරදවැසි දෙවියෝ හඬ ඇස්වූහ ... සිව්මහරද වැසි දෙවියන්ගේ හඬ අසා තවතිසාවැසි දෙවියෝ ... යාමදෙවියෝ ... තුසිතදෙවියෝ ... නිර්ම්මාණරතීදෙවියෝ ... පරනිර්මිතවශවර්තිදෙවියෝ ... බ්‍ර‍හ්මකායික දෙවියෝ ‘තෙල භාග්‍යවතුන් විසින් බරණැස ඉසිපතන්හි මිගදාය නම් අරම්හි දී මහණකු විසින් හෝ බමණකු විසින් හෝ දෙවියකු විසින් හෝ මරකු විසින් හෝ බඹකු විසින් හෝ ලොවැ කිසිවක්හු විසින් හෝ පිළිලොම් වැ නො පැවැත්වියහැකි අනුත්තර වූ දම්සක් පවත්වනලදැ’යි සාධුකාර දී හඬ ඇස්වූහ.

මෙසේ එකෙණෙහි ඒ මොහොතෙහි බඹලොව තෙක් සාධුකාරශබ්දය උස් වැ ගියේ යැ. මේ දශසහස්‍රලෝකධාතුව ද මොනොවට කම්පිත විය මොනොවට ප්‍ර‍කම්පිත විය මොනොවට වෙවුළී යැ, දෙවියන්ගේ දේවානුභාවය ඉක්ම අප්‍ර‍මාණ වූ මහත් වූ අවභාසයෙක් ද ලෝකයෙහි ප්‍රාදුර්භූත වී.

ඉක්බිති භාග්‍යවතුන් වහන්සේ භවත් කෞණ්ඩින්‍ය ඒකාන්තයෙන් චතුස්සත්‍යය දත්තේ යැ. භවත් කෞණ්ඩින්‍ය ඒකාන්තයෙන් චතුස්සත්‍යය දත්තේ යැ’යි මේ උදානය පැවැත් වූ සේක. මෙ අයුරින් ආයුෂ්මත් කෞණ්ඩින්‍යස්ථවිරයන්ට ‘අඤ්ඤාකොණ්ඩඤ්ඤ යැ’යි නම් වී’.

‘මේ දුඃඛ නම් වූ ආර්යසත්‍ය යැ’යි පෙර නො ඇසුවිරූ දහම්හි පැනැස පහළ විය නුවණ පහළ විය ප්‍ර‍ඥාව පහළ විය විද්‍යාව පහළ විය ආලෝකය පහළ විය.

‘වක්ඛුං උදපාදි’ යනු කවර අර්ථයෙන, ‘ඤාණං උදපාදි’ යනු කවර අර්ථයෙන, ‘පඤ්ඤා උදපාදි’ යනු කවර අර්ථයෙන, ‘විජ්ජා උදපාදි’ යනු කවර අර්ථයෙන, ’ආලොකො උදපාදි’ යනු කවර අර්ථයෙන යත්: ‘චක්ඛුං උදපාදි’ යනු දර්ශනාර්ථයෙන, ‘ඤාණං උදපාදි’ යනු ඥාතාර්ථයෙන ‘පඤ්ඤා උදපාදි’ යනු ප්‍ර‍ජානනාර්ථයෙන, ‘විජ්ජා උදපාදි’ යනු ප්‍රතිවේධාර්ථයෙන, ‘ආලොකො උදපාදි’ යනු අවභාසාර්ථයෙනි.

චක්ෂුස ධර්ම යැ, ඥානය ධර්ම යැ, ප්‍ර‍ඥාව ධර්ම යැ, විද්‍යාව ධර්ම යැ, ආලෝකය ධර්ම යි. මේ පඤ්චධර්මයෝ ධර්මප්‍ර‍තිසංවිදාවට ආලම්බන ද ගෝචර ද වෙති, යම් ධර්ම කෙනෙක් ඒ ධර්මප්‍ර‍තිසංවිදාවට ආලම්බන වෙත් ද ඔහු ඒ ධර්මප්‍ර‍තිසංවිදාවට ගෝචර වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ගෝචර වෙත් ද ඔහු ඒ ධර්මප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘ධම්මෙසු ඤාණං ධම්මපටිසම්භිදා’යි.

දර්ශනාර්ථය අර්ථ යැ, ඥාතාර්ථය අර්ථය යැ, ප්‍ර‍ජානනාර්ථය අර්ථ යැ, ප්‍රතිවේධාර්ථය අර්ථ යැ, අවභාසාර්ථය අර්ථ යි. මේ පඤ්ච අර්ථයෝ අර්ථප්‍ර‍තිසංවිදාවට ආලම්බන ද ගෝචර ද වෙති, යම් අර්ථ කෙනෙක් ඒ අර්ථප්‍ර‍තිසංවිදාවට ආලම්බන වෙත් ද ඔහු ඇයට ගෝචර වෙති, යම් අර්ථ කෙනෙක් ඒ අර්ථප්‍ර‍තිසංවිදාවට ගෝචර වෙත් ද ඔහු ඇයට ආලම්බන වෙත්. එයින් කියනු ලැබෙයි: ‘අත්ථෙසු ඤාණං අත්ථපටිසම්භිදා’යි.

පඤ්චධර්මයන් (මෙරමාහට) දක්වන්නට ව්‍යඤ්ජනනිරුක්ත්‍යභිලාපයෝ වෙති, පඤ්ච අර්ථයන් දක්වන්නට ව්‍යඤ්ජනනිරුක්ත්‍යභිලාපයෝ වෙති. මේ දශනිරුක්තීහු නිරුක්තීප්‍ර‍තිසංවිදාවට ආලම්බන ද ගෝචර ද වෙති, යම් නිරුක්ති කෙනෙක් ඒ නිරුක්තිප්‍ර‍තිසංවිදාවට ආලම්බන වෙත් ද ඔහු ඒ නිරුක්තීප්‍ර‍තිසංවිදාවට ගෝචර වෙති. යම් නිරුක්ති කෙනෙක් ඒ නිරුක්තීප්‍ර‍තිසංවිදාවට ගෝචර වෙත් ද ඔහු ඒ නිරුක්තීප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘නිරුත්තිසු ඤාණං නිරුත්තිපටිසම්භිදා’යි.

පඤ්චධර්මයන්හි ඥානයෝ යැ පඤ්චඅර්ථයන්හි ඥානයෝ යැ දශනිරුක්තීන්හී ඥානයෝ යැ. මේ විංශද්ඥානයෝ ප්‍ර‍තිභානප්‍ර‍තිසංවිදාවට ආලම්බන ද ගෝචර ද වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ආලම්බන වෙත් ද ඔහු ඒ ප්‍ර‍තිභානප්‍ර‍තිසංවිදාවට ගෝචර වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ගෝචර වෙත් ද ඔහු ඒ ප්‍ර‍තිභානප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘පටිභානෙසු ඤාණං පටිභානපටිසම්භිදා’යි.

තවද, ඒ මේ දුඃඛ නම් වූ ආර්යසත්‍යය පිරිසිදු දතයුතු යැ’යි ... ‘පිරිසිඳ දන්නාලදැ’යි යි පෙර නො ඇසුවිරූ දහම්හි පැනැස පහළ විය, නුවණ පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය.

‘චක්ඛුං උදපාදි’ යනු කවර අර්ථයෙන, ‘ඤාණං උදපාදි’ යනු කවර අර්ථයෙන, ‘පඤ්ඤා උදපාදි’ යනු කවර අර්ථයෙන, ‘විජ්ජා උදපාදි’ යනු කවර අර්ථයෙන, ‘ආලොකො උදපාදි’ යනු කවර අර්ථයෙන යත්: ‘චක්ඛුං උදපාදි’ යනු දර්ශනාර්ථයෙන, ‘ඤාණං උදපාදි’ යනු ඥාතාර්ථයෙන, ‘පඤ්ඤා උදපාදි’ යනු ප්‍ර‍ජානනාර්ථයෙන, ‘විජ්ජා උදපාදි’ යනු ප්‍රතිවේධාර්ථයෙන, ‘ආලොකො උදපාදි’ යනු අවභාසාර්ථයෙනි.

චක්ෂුස ධර්ම යැ, ඥානය ධර්ම යැ, ප්‍රඥාව ධර්ම යැ විද්‍යාව ධර්ම යැ, ආලෝකය ධර්ම යැ, මේ පඤ්චධර්මයෝ ධර්මප්‍ර‍තිසංවිදාවට ආලම්බන ද ගෝචර ද වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ආලම්බන වෙත් ද ඔහු ඒ ධර්මප්‍ර‍තිසංවිදාවට ගෝචර වෙති, යම් ධර්ම කෙනෙක්, ඒ ධර්මප්‍ර‍තිසංවිදාවට ගෝචර වෙත් ද ඔහු ඒ ධර්මප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘ධම්මෙසු ඤාණං, ධම්මපටිසම්භිදා’යි.

දර්ශනාර්ථය අර්ථ යැ, ඥාතාර්ථය අර්ථ යැ, ප්‍ර‍ජානනාර්ථය අර්ථ යැ, ප්‍රතිවේධාර්ථය අර්ථ යැ, අවභාසාර්ථය අර්ථ යැ, මේ පඤ්චඅර්ථයෝ අර්ථප්‍ර‍තිසංවිදාවට ආලම්බන ද ගෝචර ද වෙති. යම් අර්ථ කෙනෙක් ඒ අර්ථප්‍ර‍තිසංවිදාවට ආලම්බන වෙත් ද ඔහු ඒ අර්ථප්‍ර‍තිසංවිදාවට ගෝචර වෙති, යම් අර්ථ කෙනෙක් ඒ අර්ථප්‍ර‍තිසංවිදාවට ගෝචර වෙත් ද ඔහු ඒ අර්ථප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘අත්ථෙසු ඤාණං අත්ථපටිසම්භිදා’යි.

පඤ්චධර්මයන් (මෙරමාහට) දක්වන්නට ව්‍යඤ්ජනනිරුක්ත්‍යහිලාපයෝ වෙති, පඤ්චඅර්ථයන් දක්වන්නට ව්‍යඤ්ජනනිරුක්ත්‍යභිලාපයෝ වෙති. මේ දශනිරුක්තීහු නිරුක්තිප්‍ර‍තිසංවිදාවට ආලම්බන ද ගෝචර ද වෙති. යම් නිරුක්ති අභිලාප කෙනෙක් ඒ නිරුක්තිප්‍ර‍තිසංවිදාවට ආලම්බන වෙත් ද ඔහු ඒ නිරුක්තිප්‍ර‍තිසංවිදාවට ගෝචර වෙති. යම් නිරුක්ත්‍යභිලාප කෙනෙක් ඒ නිරුක්තිප්‍ර‍තිසංවිදාවට ගෝචර වෙත් ද ඔහු ඒ නිරුක්තිප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘නිරුත්තිසු ඤාණං නිරුත්තිපටිසම්භිදා’යි.

පඤ්චධර්මයන්හි ඥානයෝ යැ පඤ්චඅර්ථයන්හි ඥානයෝ යැ. දශනිරුක්තීන්හි ඥානයෝ යැ මේ විංශද්ඥානයෝ ප්‍ර‍තිභානප්‍ර‍තිසංවිදාවට ආලම්බන ද ගෝචර ද වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ආලම්බන වෙත් ද ඔහු ඒ ප්‍ර‍තිභානප්‍ර‍තිසංවිදාවට ගෝචර වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ගෝචර වෙත් ද ඔහු ඒ ප්‍ර‍තිභානප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘පටිභානෙසු ඤාණං පටිභානපටිසම්භිදා’යි.

දුඃඛාර්යසත්‍යයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

‘මේ දුඃඛසමුදය නම් වූ ආර්යසත්‍ය යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... තවද ඒ මේ දුඃඛසමුදය නම් වූ ආර්යසත්‍යය ප්‍ර‍හාතව්‍ය යැ’යි ... ප්‍ර‍හීණ යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... දුඃඛසමුදයාර්යසත්‍යයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

‘මේ දුඃඛනිරෝධ නම් වූ ආර්යසත්‍ය යැ’යි පෙර නො ඇසුවිරූ දහම්හි පැනැස පහළ විය. ... ආලෝකය පහළ විය ... තවද ඒ මේ දුඃඛනිරෝධ නම් වූ ආර්යසත්‍යය සාක්ෂාත්කර්තව්‍ය යැ’යි ... සාක්ෂාත්කෘත යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... දුඃඛනිරෝධ නම් වූ ආර්යසත්‍යයෙහි ධර්ම පසළොසෙක. අර්ථ පසළොසෙක, නිරුක්ති තිසෙක, ඥාන සැටෙකි.

‘මේ දුඃඛනිරෝධගාමිනීප්‍ර‍තිපදා නම් වූ ආර්යසත්‍ය යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... තවද ඒ මේ දුඃඛනිරෝධගාමිනීප්‍ර‍තිපදා නම් වූ ආර්යසත්‍යය භාවිතව්‍ය යැයි ... භාවිත යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... දුඃඛනිරෝධගාමිනීප්‍ර‍තිපදා නම් වූ ආර්යසත්‍යයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

සතර ආර්යසත්‍යයන්හි ධර්ම සැටෙක, අර්ථ සැටෙක, නිරුක්ති එක්සිය විස්සෙක, ඥාන දෙසියසතලිසෙකි.

මහණෙනි, මට ‘මේ කයෙහි කායානුපස්සනා භාවනා යැ’යි පෙර නො ඇසුවිරූ දහම්හි පැනැස පහළ විය. ආලෝකය පහළ විය. තවද මහණෙනි, මට ‘ඒ මේ කයෙහි කායානුපස්සානාභාවනාව භාවිතවය්‍ය යැ’යි ... මහණෙනි, මා විසින් භාවිත යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය.

මහණෙනි, මට ‘මේ වේදනාවන්හි ... මේ චිත්තයෙහි ... මහණෙනි, මට ‘මේ ධර්මයන්හි ධම්මානුපස්සනා භාවනා යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය. ‘තවද ඒ මේ ධර්මයන්හි ධම්මානුපස්සනා භාවනාව භාවිතව්‍ය යැ’යි ... භාවිත යැ’යි මහණෙනි, මට පෙර නො ඇසුවිරූ දහම්හි පැනැස පහළ විය ... ආලෝකය පහළ විය.

මේ කයෙහි කායානුපස්සනාභාවනා යැ’යි පෙර නො ඇසුවිරූ දහම්හි පැනැස පහළ විය ... ආලෝකය පහළ විය ... තවද ඒ කයෙහි කායානුපස්සනාභාවනාව භාවිතව්‍ය යැ’යි ... භාවිත යැ’යි පෙර නො ඇසුවිරූ දහම්හි පැනැස පහළ විය, නුවණ පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය.

‘චක්ඛුං උදපාදි’ යනු කවර අර්ථයෙන, ‘ඤාණං‘ උදපාදි’ යනු කවර අර්ථයෙන, ‘පඤ්ඤා උදපාදි’ යනු කවර අර්ථයෙන, ‘විජ්ජා උදපාදි’ යනු කවර අර්ථයෙන, ‘ආලොකො උදපාදි’ යනු කවර අර්ථයෙන යත්: ‘චක්ඛුං උදපාදි’ යනු දර්ශනාර්ථයෙන, ‘ඤාණං උදපාදි’ යනු ඥාතාර්ථයෙන, ‘පඤ්ඤා උදපාදි’ යනු ප්‍ර‍ජානනාර්ථයෙන, ‘විජ්ජා උදපාදි’ යනු ප්‍රතිවේධාර්ථයෙන, ‘ආලොකො උදපාදි’ යනු අවභාසාර්ථයෙනි.

චක්ෂුස ධර්ම යැ ඥානය ධර්ම යැ ප්‍ර‍ඥාව ධර්ම යැ විද්‍යාව ධර්ම යැ ආලෝකය ධර්ම යි. මේ පඤ්චධර්මයෝ ධර්මප්‍ර‍තිසංවිදාවට ආලම්බන ද ගෝචර ද වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ආලම්බන වෙත් ද ඔහු, ඒ ධර්මප්‍ර‍තිසංවිදාවට ගෝචර වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ගෝචර වෙත් ද ඔහු ඒ ධර්මප්‍ර‍තිසංවිදාවට ආලම්බන වෙත්, එයින් කියනු ලැබෙයි: ‘ධම්මෙසු ඤාණං ධම්මපටිසම්භිදා’යි.

දර්ශනාර්ථය අර්ථ යැ ඥාතාර්ථ යැ අර්ථ යැ ප්‍ර‍ජානනාර්ථය අර්ථ යැ ප්‍රතිවේධාර්ථය අර්ථ යැ අවභාසාර්ථය අර්ථ යි. මේ පඤ්ච අර්ථයෝ අර්ථප්‍ර‍තිසංවිදාවට ආලම්බන ද ගෝචර ද වෙති. යම් අර්ථ කෙනෙක් ඒ අර්ථප්‍ර‍තිසංවිදාවට ආලම්බන වෙත් ද ඔහු ඒ අර්ථප්‍ර‍තිසංවිදාවට ගෝචර වෙති, යම් අර්ථ කෙනෙක් ඒ අර්ථප්‍ර‍තිසංවිදාවට ගෝචර වෙත් ද ඔහු ඒ අර්ථප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘අත්ථෙසු ඤාණං අත්ථපටිසම්භිදා’යි.

පඤ්චධර්මයන් (මෙරමාහට) දක්වනුවට ව්‍යඤ්ජනනිරුක්ත්‍යභිලාපයෝ වෙති, පඤ්ච අර්ථයන් දක්වනුවට ව්‍යඤ්ජනනිරුක්ත්‍යභිලාපයෝ වෙති. මේ දශනිරුක්තීහු නිරුක්තිප්‍ර‍තිසංවිදාවට ආලම්බන ද ගෝචර ද වෙති. යම් නිරුක්ත්‍යභිලාප කෙනෙක් ඒ නිරුක්තිප්‍ර‍තිසංවිදාවට ආලම්බන වෙත් ද ඔහු ඒ නිරුක්තිප්‍ර‍තිසංවිදාවට ගෝචර වෙති, යම් නිරුක්ත්‍යභිලාප කෙනෙක් ඒ නිරුක්තිප්‍ර‍තිසංවිදාවට ගෝචර වෙත් ද ඔහු ඒ නිරුක්තිප්‍ර‍තිසංවිදාවට ආලම්බන වෙත්, එයින් කියනු ලැබෙයි: ‘නිරුත්තිසු ඤාණං නිරුත්තිපටිසම්භිදා’යි.

පඤ්චධර්මයන්හි ඥානයෝ යැ පඤ්චඅර්ථයන්හි ඥානයෝ යැ දශනිරුක්තින්හි ඥානයෝ යැ. මේ විංශද්ඥානයෝ ප්‍ර‍තිභානප්‍ර‍තිසංවිදාවට ආලම්බන ද ගෝචර ද වෙති. යම් ඥාන කෙනෙක් ඒ ප්‍ර‍තිභාන ප්‍ර‍තිසංවිදාවට ආලම්බන වෙත් ද ඔහු ඒ ප්‍ර‍තිභානප්‍ර‍තිසංවිදාවට ගෝචර වෙති, යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ගෝචර වෙත් ද ඔහු ඒ ප්‍ර‍තිභානප්‍ර‍තිසංවිදාවට ආලම්බන වෙති, එයින් කියනු ලැබෙයි: ‘පටිභානෙසු ඤාණං පටිභානපටිසම්භිදා’යි.

කයෙහි කායානුපස්සනාසතිපට්ඨානභාවනායෙහි ධර්ම පසළොසෙක, අර්ථ පසළොසෙක, නිරුත්ති තිසෙක, ඥාන සැටෙකි.

‘මේ වේදනාවන්හි ... මේ චිත්තයෙහි ... මේ ධර්මයන්හි ධර්මානුදර්ශන යැ’යි පෙර නො ඇසුවිරූ ධර්මයන්හි චක්ෂුස පහළ විය ... ආලෝකය පහළ විය ... තවද ඒ මේ ධර්මයන්හි ධර්මානුදර්ශනය භාවිතව්‍ය යැ’යි ... භාවිත යැ’යි පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය ... ධර්මයන්හි ධම්මානුපස්සනා සතිපට්ඨානයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

සතර සතිපට්ඨානයන්හි ධර්ම සැටෙක, අර්ථ සැටෙක, නිරුක්ති එක්සියවිස්සෙක, ඥාන දෙසිය සාලිසෙකි.

‘මේ කර්තුකම්‍යතා කුශලච්ඡන්දය අධිපති කොට ඇති සමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාද යැ’යි මහණෙනි, මට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය, ‘තවද ඒ මේ ඡන්ද සමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදය භාවිතව්‍ය යැ’යි මහණෙනි, මට ... භාවිත යැ’යි මහණෙනි, මට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය.

‘මේ වීර්යාධිපතිසමාධියෙන් මේ චිත්තාධිපතිසමාධියෙන් ... මේ විමංසාධිපතිසමාධියෙන් හා ප්‍ර‍ධන්වීර්යයෙන් හා සමන්වාගත වූ සෘධිපාද ය’යි මහණෙනි, මට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය. ‘තවද ඒ මේ විමංසාධිපති සමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදය භාවිතව්‍ය යැ’යි මහණෙනි, මට ‘භාවිත යැ’යි මහණෙනි, මට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය.

“මේ ඡන්දාධිපතිසමාධියෙන් හා ප්‍ර‍ධන්වීර්යයෙන් හා සමන්වාගත සෘද්ධිපාද යැ’යි පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය ... ‘තවද ඒ මේ ඡන්දාධිපති සමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදය භාවිතව්‍ය යැ’යි ... ‘භාවිත යැ’යි පෙර නො ඇසුවිරූ දහම්හි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය.

‘චක්ඛුං උදාපාදි’ යනු කවර අර්ථයෙන, ‘ඤාණං උදපාදි’යනු කවර අර්ථයෙන, ‘පඤ්ඤා උදපාදි’ යනු කවර අර්ථයෙන, ‘විජ්ජා උදපාදි’ යනු කවර අර්ථයෙන, ‘ආලොකො උදපාදි’ යනු කවර අර්ථයෙන යත්: ‘චක්ඛුං උදපාදි’ යනු දර්ශනාර්ථයෙන, ‘ඤාණං උදපාදි’ යනු ඥාතාර්ථයෙන, ‘පඤ්ඤා උදපාදි’ යනු ප්‍ර‍ජානනාර්ථයෙන, ‘විජ්ජා උදපාදි’යනු ප්‍රතිවේධාර්ථයෙන, ‘ආලොකො උදපාදි’ යනු අවභාසාර්ථයෙනි.

චක්ෂුස ධර්ම යැ ඥානය ධර්ම යැ ප්‍ර‍ඥාව ධර්ම යැ විද්‍යාව ධර්ම යැ ආලෝකය ධර්ම යි. මේ පඤ්චධර්මයෝ ධර්මප්‍ර‍තිසංවිදාවට ආලම්බන ද ගෝචර ද වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ආලම්බන වෙත් ද ඔහු ඒ ධර්මප්‍ර‍තිසංවිදාවට ගෝචර වෙති. යම් ධර්ම කෙනෙක් ඒ ධර්මප්‍ර‍තිසංවිදාවට ගෝචර වෙත් ද ඔහු ඒ ධර්මප්‍ර‍තිසංවිදාවට ආලම්බන වෙත්, එයින් කියනු ලැබෙයි: ‘ධම්මෙසු ඤාණං ධම්මපටිසම්භිදා’යි.

දර්ශනාර්ථය අර්ථ යැ, ඥාතාර්ථය අර්ථ යැ, ප්‍ර‍ජානනාර්ථය අර්ථ යැ, ප්‍රතිවේධාර්ථය අර්ථ යැ, අවභාසාර්ථය අර්ථ යි. මේ ප්‍ර‍ඤ්ච අර්ථයෝ අර්ථප්‍ර‍තිසංවිදාවට ආලම්බන ද ගෝචර ද වෙති. යම් අර්ථ කෙනෙක් ඒ අර්ථප්‍ර‍තිසංවිදාවට ආලම්බන වෙත් ද ඔහු ඒ අර්ථප්‍ර‍තිසංවිදාවට ගෝචර වෙති. යම් අර්ථ කෙනෙක් ඒ අර්ථප්‍ර‍තිසංවිදාවට ගෝචර වෙත් ද ඔහු ඒ අර්ථප්‍ර‍තිසංවිදාවට ආලම්බන වෙත්. එයින් කියනුලැබෙයි: ‘අත්ථෙසු ඤාණං අත්ථපටිසම්භිදා’යි.

පඤ්චධර්මයන් (මෙරමාහට) දක්වනුවට ව්‍යඤ්ජන නිරුක්ත්‍යභිලාපයෝ වෙති, පඤ්ච අර්ථයන් දක්වනුවට ව්‍යඤ්ජන නිරුක්ත්‍යභිලාපයෝ වෙති, මේ දශනිරුක්තීහු නිරුක්තිප්‍ර‍තිසංවිදාවට ආලම්බන ද ගෝචර ද වෙති. යම් නිරුක්ත්‍යභිලාප කෙනෙක් ඒ නිරුක්තිප්‍ර‍තිසංවිදාවට ආලම්බන වෙත් ද ඔහු ඒ නිරුක්තිප්‍ර‍තිසංවිදාවට ගෝචර වෙති. යම් නිරුක්ත්‍යභිලාප කෙනෙක් ඒ නිරුක්තිප්‍ර‍තිසංවිදාවට ගෝචර වෙත් ද ඔහු ඒ නිරුක්තිප්‍ර‍තිසංවිදාවට ආලම්බන වෙත්. එයින් කියනුලැබෙයි: ‘නිරුත්තීසු ඤාණං නිරුත්තිපටිසම්භිදා’යි.

පඤ්චධර්මයන්හි ඥානයෝ වෙති, පඤ්චඅර්ථයන්හි ඥානයෝ වෙති, දශනිරුක්තීන්හි ඥානයෝ වෙත්. මේ විංශද්ඥානයෝ ප්‍ර‍තිභානප්‍ර‍තිසංවිදාවට ආලම්බන ද ගෝචර ද වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ආලම්බන වෙත් ද ඔහු ඒ ප්‍ර‍තිභානප්‍ර‍තිසංවිදාවට ගෝචර වෙති. යම් ඥාන කෙනෙක් ඒ ප්‍ර‍තිභානප්‍ර‍තිසංවිදාවට ගෝචර වෙත් ද ඔහු ඒ ප්‍ර‍තිභානප්‍ර‍තිසංවිදාවට ආලම්බන වෙත්. එයින් කියනු ලැබෙයි: ‘පටිභානෙසු ඤාණං පටිභානපටිසම්භිදා’ යි.

ඡන්දාධිපතිසමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

‘මේ වීර්යාධිපතිසමාධියෙන් ... මේ චිත්තාධිපතිසමාධියෙන් ... මේ විමංසාධිපතිසමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාද යැ’යි පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය ... ‘තවද ඒ මේ විමංසාධිපතිසමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදය භාවිතව්‍ය යැ’යි ... භාවිත යැ’යි පෙර නො ඇසූවිරූ දහම්හි චක්ෂුස පහළ විය ... ආලෝකය පහළ විය ... විමංසාධිපති සමාධියෙන් හා ප්‍ර‍ධන්වීර්යයෙන් හා සමන්වාගත වූ සෘද්ධිපාදයෙහි ධර්ම පසළොසෙක, අර්ථ පසළොසෙක, නිරුක්ති තිසෙක, ඥාන සැටෙකි.

සතර සෘද්ධිපාදයන්හි ධර්ම සැටෙක, අර්ථ සැටෙක, නිරුක්ති එක්සිය විස්සෙක, ඥාන දෙසියසාලිසෙකි.

මහණෙනි, ‘සමුදය යැ සමුදය යැ’යි විපස්සී බෝසත්හට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය. මහණෙනි, ‘නිරෝධ යැ නිරෝධ යැ’යි විපස්සී බෝසත්හට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය. විපස්සී බෝසත්හට සූත්‍රාන්ත යෙහි ධර්ම දසයෙක, අර්ථ දසයෙක, නිරුක්ති විස්සෙක, ඥාන සතලිසෙකි.

මහණෙනි, ‘සමුදය යැ සමුදය යැ’යි සිඛී බෝසත්හට ... වෙස්සභු බෝසත්හට ... කකුසඳ බෝසත්හට ... කොණාගමන බෝසත්හට ... කාශ්‍යප බෝසත්හට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය. මහණෙනි, ‘නිරෝධ යැ නිරෝධ යැ’යි කාශ්‍යප බෝසත්හට පෙර නො ඇසුවිරූ දහම්හි චක්ෂුස පහළ විය ... ආලෝකය පහළ විය. කාශ්‍යප බෝසත්හට සූත්‍රාන්තයෙහි ධර්ම දසයෙක, අර්ථ දසයෙක, නිරුක්ති විස්සෙක, ඥාන සතලිසෙකි.

මහණෙනි, ‘සමුදය යැ සමුදය යැ’යි ගොයුම් බෝසත්හට පෙර නො ඇසූවිරූ දහම්හි චක්ෂූස පහළ විය ... ආලෝකය පහළ විය. මහණෙනි, ‘නිරෝධ යැ නිරෝධ යැ’යි ගොයුම් බෝසත්හට පෙර නො ඇසුවිරූ දහම්හි චක්ෂුස පහළ විය … ආලෝකය පහළ විය. ගොයුම් බෝසත්හට සූත්‍රාන්තයෙහි ධර්ම දසයෙක, අර්ථ දසයෙක, නිරුක්ති විස්සෙක, ඥාන සතලිසෙකි.

සත් බෝසත්නට සප්තසූත්‍රාන්තයෙහි ධර්ම සැත්තෑවෙක, අර්ථ සැත්තෑවෙක, නිරුක්ති එක්සියසාලිසෙක, ඥාන දෙසියඅසූවෙකි.

යම්තාක් අභිඥායෙහි අභිඥාර්ථය වේ ද හේ දන්නාලද යැ දක්නා ලද යැ ප්‍ර‍කට කරන ලද යැ සාක්ෂාත්කෘත යැ ප්‍ර‍ඥායෙන් (පුනපුනා සමූදාචාර විසින්) පහස්නා ලද යැ. ප්‍ර‍ඥායෙන් නො පහස්නාලද අභීඥාර්ථයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය අභිඥාවගේ අභිඥාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

යම්තාක් පරිඥාවගේ පරිඥාර්ථය වේ ද ... යම්තාක් ප්‍ර‍හාණයාගේ ප්‍ර‍හාණාර්ථය වේ ද ... යම්තාක් භාවනායෙහි භාවනාර්ථය වේ ද ... යම්තාක් සාක්ෂාත්ක්‍රියාවගේ සාක්ෂාත්ක්‍රියාර්ථය වේ ද හේ දන්නාලද යැ දක්නා ලද යැ ප්‍ර‍කට කරන ලද යැ සාක්ෂාත්කෘත යැ ප්‍ර‍ඥායෙන් පහස්නාලද යැ ප්‍ර‍ඥායෙන් නො පහස්නාලද සාක්ෂාත්ක්‍රියාර්ථයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. සාක්ෂාත්ක්‍රියාවගේ සාක්ෂාත්ක්‍රියාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

අභිඥාවගේ අභිඥාර්ථයෙහි, පරිඥාවගේ පරිඥාර්ථයෙහි, ප්‍ර‍හාණයාගේ ප්‍ර‍හාණාර්ථයෙහි, භාවනාවගේ භාවනාර්ථයෙහි, සාක්ෂාත් ක්‍රියාවගේ සාක්ෂාත්ක්‍රියාර්ථයෙහි ධර්ම එක්සියපස්විස්සෙක, අර්ථ එක්සියපස්විස්සෙක, නිරුක්ති දෙසියපනසෙක, ඥාන පන්සියයෙකි.

යම්තාක් ස්කන්ධන්ගේ ස්කන්ධාර්ථය වේ ද හේ දන්නාලද යැ දක්නා ලද යැ ප්‍ර‍කට කරනලද යැ සාක්ෂාත්කෘත යැ ප්‍ර‍ඥායෙන් ස්පර්ශ කරනලද යැ, ප්‍ර‍ඥායෙන් ස්පර්ශ නො කරනලද ස්කන්ධාර්ථයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. ස්කන්ධයන්ගේ ස්කන්ධාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

යම්තාක් ධාතූන්ගේ ධාත්වර්ථය වේ ද ... යම්තාක් ආයතනයන්ගේ ආයතනාර්ථය වේ ද ... යම්තාක් සඞ්ඛතයන්ගේ සඞ්ඛතාර්ථය වේ ද ... යම්තාක් අසඞ්ඛතයන්ගේ අසඞ්ඛතාර්ථය වේ ද හේ දන්නාලද යැ දක්නා ලද යැ ප්‍ර‍කට කරනලද යැ සාක්ෂාත්කෘත යැ ප්‍ර‍ඥායෙන් ස්පර්ශ කරනලද යැ. ප්‍ර‍ඥායෙන් ස්පර්ශ නො කරනලද අසඞ්ඛතාර්ථයෙක් නැතැ’ යි චක්ෂුස පහළ විය ... ආලෝකය පහළ විය. අසඞ්ඛතයාගේ අසඞ්ඛතාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

ස්කන්ධයන්ගේ ස්කන්ධාර්ථයෙහි, ධාතූන්ගේ ධාත්වර්ථයෙහි, ආයතනයන්ගේ ආයතනාර්ථයෙහි, සඞ්ඛතයන්ගේ සඞ්ඛතාර්ථයෙහි, අසඞ්ඛතයන්ගේ අසඞ්ඛතාර්ථයෙහි ධර්ම එක්සියපස්විස්සෙක, අර්ථ එක්සියපස්විස්සෙක, නිරුක්ති දෙසියපනසෙක, ඥාන පනසියයෙකි.

යම්තාක් දුඃඛයාගේ දුඃඛාර්ථය වේ ද, හේ දන්නාලද යැ දක්නාලද යැ ප්‍ර‍කට කරනලද යැ සාක්ෂාත්කෘත යැ ප්‍ර‍ඥායෙන් පහස්නාලද යැ ප්‍ර‍ඥායෙන් නො පහස්නාලද දුඃඛාර්ථයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. දුඃඛයාගේ දුඃඛාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

යම්තාක් සමුදයාගේ සමුදයාර්ථය වේ ද ... යම්තාක් නිරෝධයාගේ නිරෝධාර්ථය වේ ද ... යම්තාක් මාර්ගයාගේ මාර්ගාර්ථය වේ ද, හේ දන්නා ලද යැ දක්නාලද යැ ප්‍ර‍කට කරනලද යැ සාක්ෂාත්කෘත යැ ප්‍ර‍ඥායෙන් ස්පර්ශ කරනලද යැ. ප්‍ර‍ඥායෙන් නො පහස්නාලද මාර්ගාර්ථයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. මාර්ගයාගේ මාර්ගාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

සතර ආර්යසත්‍යයෙහි ධර්ම සියයෙක, අර්ථ සියයෙක, නිරුක්ති දෙසියයෙක, ඥාන සාරසියයෙකි.

යම්තාක් අර්ථප්‍ර‍තිසංවිදායෙහි අර්ථප්‍ර‍තිසංවිදාර්ථය වේ ද, හේ දන්නා ලද යැ, දක්නා ලද යැ ප්‍ර‍කට කරන ලද යැ, සාක්ෂාත්කෘත යැ ප්‍ර‍ඥායෙන් පහස්නා ලද යැ, ප්‍ර‍ඥායෙන් නො පහස්නා ලද අර්ථප්‍ර‍තිසංවිදායෙක් නැතැ’යි චක්ෂුස පහළ විය ... ආලෝකය පහළ විය. අර්ථප්‍ර‍තිසංවිදාවගේ අර්ථප්‍ර‍තිසංවිදාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

යම්තාක් ධර්මප්‍ර‍තිසංවිදාව ගේ ධර්මප්‍ර‍තිසංවිදාර්ථය වේ ද ... යම්තාක් නිරුක්තිප්‍ර‍තිසංවිදාවගේ නිරුක්තිප්‍ර‍තිසංවිදාර්ථය වේ ද ... යම්තාක් ප්‍ර‍තිභානප්‍ර‍තිසංවිදාව ගේ ප්‍ර‍තිභානප්‍ර‍තීසංවිදාර්ථය වේ ද, හේ දන්නා ලද යැ, දක්නා ලද යැ ප්‍ර‍කට කරන ලද යැ සාක්ෂාත්කෘත යැ ප්‍ර‍ඥායෙන් පහස්න ලද යැ, ප්‍ර‍ඥායෙන් නො පහස්නාලද ප්‍ර‍තිභානප්‍ර‍තිසංවිදාර්ථයෙක් නැතැ’යි චක්ෂුස පහළ විය ... ආලෝකය පහළ විය. ප්‍ර‍තිභාන ප්‍ර‍තිසංවිදාර්ථයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

සතර ප්‍ර‍තිසංවිද්හි ධර්ම සියයෙක, අර්ථ සියයෙක, නිරුක්ති දෙසියයෙක, ඥාන සාරසියයෙකි.

යම්තාක් ඉන්ද්‍රියපරාවරතායෙහි ඥානය වේ ද, හේ දන්නාලද යැ දක්නාලද යැ ප්‍ර‍කට කරනලද යැ සාක්ෂාත්කෘත යැ ප්‍ර‍ඥායෙන් පහස්නාලද යැ, ප්‍ර‍ඥායෙන් නො පහස්නාලද ඉන්ද්‍රියපරාවරතාඥානයෙක් නැතැ’යි චක්ෂුස පහළ විය ... ආලෝකය පහළ විය. ඉන්ද්‍රියපරාවරතාඥානයෙහි ධර්ම පස්විසසෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

යම්තාක් සත්ත්වයන්ගේ ආශයානුශය (ආශය අනුශය දන්නා) ඥානය වේ ද ... යම්තාක් යමකප්‍රාතිහාර්යඥානය වේ ද ... යම්තාක් මහා කරුණා සමාපත්තිඥානය වේ ද ... යම්තාක් සර්වඥතාඥානය වේ ද ... යම්තාක් අනාවරණඥානය වේ ද, හේ දන්නාලද යැ දක්නා ලද යැ ප්‍ර‍කට කරන ලද යැ සාක්ෂාත්කෘත යැ, ප්‍ර‍ඥායෙන් පහස්නාලද යැ. ප්‍ර‍ඥායෙන් නො පහස්නා ලද අනාවරණඥානයෙක් නැතැ’යි චක්ෂුස පහළ විය, ඥානය පහළ විය, ප්‍ර‍ඥාව පහළ විය, විද්‍යාව පහළ විය, ආලෝකය පහළ විය. අනාවරණඥානයෙහි ධර්ම පස්විස්සෙක, අර්ථ පස්විස්සෙක, නිරුක්ති පනසෙක, ඥාන සියයෙකි.

සවැදැරුම් බුද්ධධර්මයෙහි ධර්ම එක්සිය පනසෙක, අර්ථ එක්සියපනසෙක, නිරුක්ති තුන්සියයෙක, ඥාන සසියයෙකි.

පටිසම්භිදාධිකාරයෙහි ධර්ම අටසියපනසෙක, අර්ථ අටසියපනසෙක නිරුක්ති එක්දහස්සත්සියයෙක, ඥාන තුන්දහස්සාරසියයෙකි.

ප්‍ර‍තිසංවිත්කථා නිමි.

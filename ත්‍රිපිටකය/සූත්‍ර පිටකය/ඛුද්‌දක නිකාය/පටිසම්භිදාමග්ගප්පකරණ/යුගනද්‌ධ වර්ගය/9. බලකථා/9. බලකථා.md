ත්‍රිපිටකය » සූත්‍ර පිටකය » ඛුද්‌දක නිකාය » පටිසම්භිදාමග්ගප්පකරණ » යුගනද්‌ධ වර්ගය » 9. බලකථා

# 9\. බලකථා

සැවැත්නිදාන යි. “මහණෙනි, මේ බලයෝ පස්දෙනෙක් වෙති. කවර පස් දෙනෙක යත්: ශ්‍ර‍ද්ධාබල යැ වීර්යබල යැ ස්මෘතිබල යැ සමාධිබල යැ ප්‍ර‍ඥාබල යි. මහණෙනි, මොහු පඤ්චබලයෝ වෙත්.”

තවද අටසැට බල කෙනෙක් වෙති: ශ්‍ර‍ද්ධාබල යැ වීර්යබල යැ ස්මෘතිබල යැ සමාධිබල යැ ප්‍ර‍ඥාබල යැ හිරිබල යැ ඔත්තපප්බල යැ පටිසඞ්ඛානබල යැ භාවනා බල යැ අනවද්‍යබල යැ සඞ්ග්‍ර‍හබල යැ ක්ෂාන්තිබල යැ ප්‍ර‍ඥප්තිබල යැ නිදිධ්‍යාසන (අධිතාර්ථාගමන) බල යැ ඵෙශ්වර්යබල යැ අධිෂ්ඨානබල යැ ශමථබල යැ විදර්ශනාබල යැ දශ ශෛක්ෂබලයෝ යැ දශ අශෛක්ෂ බලයෝ යැ දශක්ෂීණාශ්‍ර‍වබලයෝ යැ දශ සෘද්ධිබලයෝ යැ දශ තථාගතබලයෝ යි.

ශ්‍ර‍ද්ධාබල කවරෙ යත්: අශ්‍ර‍ද්ධායෙහි නො සැලේ නු’යි ශ්‍ර‍ද්ධාබල යැ, සහජාත (අරූප) ධර්මයනට උපස්ථම්භනාර්ථයෙන් ශ්‍ර‍ද්ධාබල යැ, කෙලෙසුන් ක්ෂය කිරීම් අර්ථයෙන් ශ්‍ර‍ද්ධාබල යැ, ප්‍ර‍තිවේධාදිවිශෝධනාර්ථයෙන් ශ්‍ර‍ද්ධාබල යැ, චිත්තයාගේ අධිෂ්ඨානාර්ථයෙන් ශ්‍ර‍ද්ධාබල යැ, චිත්තයාගේ පර්ශුද්ධාර්ථයෙන් ශ්‍ර‍ද්ධාබල යැ, විශේෂාධිගමාර්ථයෙන් ශ්‍ර‍ද්ධබල යැ, මත්තෙහි (මාර්ග) ප්‍ර‍තිවේධාර්ථයෙන් ශ්‍ර‍ද්ධාබල යැ, සත්‍යාභීසමයාර්ථයෙන් ශ්‍ර‍ද්ධාබල යැ නිරෝධයෙහි පිහිටුවන අර්ථයෙන් ශ්‍ර‍ද්ධාබල යැ, මේ ශ්‍ර‍ද්ධාබල යි.

වීර්යබල කවරෙ යත්: කුසීදභාවයෙහි නො සැලේ නු’යි වීර්යබල යැ, සහජාතධර්මයනට උපස්ථම්භනාර්ථයෙන් වීර්යබල යැ, කෙලෙසුන් ක්ෂය කිරීම් අර්ථයෙන් වීර්යබල යැ, ප්‍ර‍තිවේධාදිවීශෝධනාර්ථයෙන් වීර්යබල යැ, චිත්තයාගේ අධිෂ්ඨානාර්ථයෙන් වීර්යබල යැ, චිත්තයාගේ පරිශුද්ධාර්ථයෙන් වීර්යබල යැ, විශේෂාධිගමාර්ථයෙන් වීර්යබල යැ, මත්තෙහි (මාර්ග) ප්‍ර‍තිවේධාර්ථයෙන් වීර්යබල යැ, සත්‍යාභිසමයාර්ථයෙන් වීර්යබල යැ, නිරෝධයෙහි පිහිටුවන අර්ථයෙන් වීර්යබල යැ, මේ වීර්යබල යි.

ස්මෘතිබල කවරෙ යත්: ප්‍ර‍මාදයෙහි නො සැලේ නු’යි ස්මෘතිබල යැ, සහජාත (අරූප) ධර්මයනට උපස්ථම්භනාර්ථයෙන් ස්මෘතිබල යැ ... නිරෝධයෙහි පිහිටුවන අර්ථයෙන් ස්මෘතිබල යැ, මේ ස්මෘතිබල යි.

සමාධිබල කවරෙ යත්: උද්ධතභාවයෙහි නො සැලේ නු’යි සමාධිබල යැ, සහජාතධර්මයනට උපස්ථම්භනාර්ථයෙන් සමාධිබල යැ ... නිරෝධයෙහි පිහිටුවන අර්ථයෙන් සමාධිබල යැ, මේ සමාධිබල යි.

ප්‍ර‍ඥාබල කවරෙ යත්: අවිද්‍යායෙහි නො සැලේනු’යි ප්‍ර‍ඥාබල යැ, සහජාත ධර්මයනට උපස්ථම්භනාර්ථයෙන් ප්‍රඥාබල යැ, ... නිරෝධයෙහි පිහිටුවන අර්ථයෙන් ප්‍ර‍ඥාබල යැ, මේ ප්‍ර‍ඥාබල යි.

හිරිබල කවරෙ යත්: නෛෂ්ක්‍ර‍ම්‍ය හෙයින් කාමච්ඡන්දය කෙරෙත් ලජ්ජිත වේ නු’යි හිරිබල යැ, අව්‍යාපාද හෙයින් ව්‍යාපාදය කෙරෙත් ලජ්ජිත වේනු’යි හිරිබල යැ, ආලෝකසංඥා හෙයින් ථිනමිද්ධය කෙරෙත් ලජ්ජිත වේනු’යි හිරිබල යැ, අවික්ෂේප හෙයින් ඖද්ධත්‍යය කෙරෙත් ලජ්ජිත වේ නු’යි හිරිබල යැ, ධර්මනිශ්චය හෙයින් විචිකිත්සාව කෙරෙත් ලජ්ජිත වේ නු’යි හිරිබල යැ, ඥාන හෙයින් අවිද්‍යාව කෙරෙත් ලජ්ජිත වේ නු’යි හිරිබල යැ, ප්‍රාමොද්‍ය හෙයින් අරතිය කෙරෙත් ලජ්ජිත වේ නු’යි හිරිබල යැ, ප්‍ර‍ථමධ්‍යාන හෙයින් නීවරණයන් කෙරෙත් ලජ්ජිත වේ නු’යි හිරිබල යැ, ... අර්හන්මාර්ග හෙයින් හැම කෙලෙසුන් කෙරෙත් ලජ්ජිත වේ නු’යි හිරිබල යැ. මේ හිරිබල යි.

ඔත්තප්පබල කවරෙ යත්: නෛෂ්ක්‍ර‍ම්‍ය හෙයින් කාමච්ඡන්දය කෙරෙත් තැවේ නු’යි ඔත්තප්පබල යැ, අව්‍යාපාද හෙයින් ව්‍යාපාදය කෙරෙත් තැවේ නු’යි ඔත්තප්පබල යැ, ආලෝකසංඥා හෙයින් ථිනමිද්ධය කෙරෙත් තැවේ නු’යි ඔත්තප්පබල යැ, අවික්ෂේප හෙයින් ඖද්ධත්‍යය කෙරෙත් තැවේ නු’යි ඔත්තප්පබල යැ, ධර්මනිශ්චය හෙයින් විචිකිත්සාව කෙරෙත් තැවේ නු’යි ඔත්තප්පබල යැ, ඥාන හෙයින් අවිද්‍යාව කෙරෙත් තැවේ නු’යි ඔත්තප්පබල යැ, ප්‍රාමොද්‍ය හෙයින් අරතිය කෙරෙත් තැවේ නු’යි ඔත්තප්පබල යැ: ප්‍ර‍ථමධ්‍යාන හෙයින් නීවරණයන් කෙරෙත් තැවේ නු’යි ඔත්තප්පබල යැ ... අර්හන්මාර්ග හෙයින් හැම කෙලෙසුන් කෙරෙත් තැවේ නු’යි ඔත්තප්පබල යැ. මේ ඔත්තප්පබල යි.

පටිසඞ්ඛානබල කවරෙ යත්: නෛෂ්ක්‍ර‍ම්‍ය හෙයින් කාමච්ඡන්දය විමසා නු’යි පටිසඞ්ඛානබල යැ, අව්‍යාපාද හෙයින් ව්‍යාපාදය විමසා නු’යි පටිසඞ්ඛානබල යැ, ආලෝකසංඥා හෙයින් ථිනමිද්ධය විමසා නු’යි පටිසඞ්ඛානබල යැ, අවික්ෂේප හෙයින් ඔද්ධත්‍යය විමංසා නු’යි පටිසඞ්ඛානබල යැ, ධර්මනිශ්චය හෙයින් විචිකිත්සාව විමසා නු’යි පටිසඞ්ඛානබල යැ, ඥාන හෙයින් අවිද්‍යාව විමසා නු’යි පටිසඞ්ඛානබල යැ, ප්‍රාමොද්‍ය හෙයින් අරතිය විමසා නු’යි පටිසඞ්ඛානබල යැ, ප්‍ර‍ථමධ්‍යාන හෙයින් නීවරණයන් විමසා නු’යි පටිසඞ්ඛානබල යැ ... අර්හන්මාර්ග හෙයින් හැම කෙලෙසුන් විමංසා නු’යි පටිසඞ්ඛානබල යැ, මේ පටිසඞ්ඛාන බල යි.

භාවනාබල කවරෙ යත්: කාමච්ඡන්දය දුරු කෙරෙමින් නෛෂ්ක්‍ර‍ම්‍යය වඩා නු’යි භාවනාබල යැ, ව්‍යාපාදය දුරු කෙරෙමින් අව්‍යාපාද වඩා නු’යි භාවනාබල යැ, ථිනමිද්ධය දුරු කෙරෙමින් ආලෝකසංඥාව වඩා නු’යි භාවනාබල යැ, උද්ධතභාවය දුරු කෙරෙමින් අවික්ෂේපය වඩානුයි භාවනාබල යැ, විචිකිත්සාව දුරු කෙරෙමින් ධර්මනිශ්චය වඩා නු’යි භාවනාබල යැ, අවිද්‍යාව දුරු කෙරෙමින් ඥානය වඩා නු’යි භාවනාබල යැ, අරතිය දුරු කෙරෙමින් ප්‍රාමොද්‍යය වඩා නු’යි භාවනාබල යැ, නීවරණයන් දුරු කෙරෙමින් ප්‍ර‍ථමධ්‍යානය වඩා නු’යි භාවනාබල යැ ... හැම කෙලෙසුන් දුරු කෙරෙමින් අර්හන්මාර්ගය වඩා නු’යි භාවනා බල යැ, මේ භාවනා බල යි.

අනවද්‍යබල කවරෙ සත්: කාමච්ඡන්දය ප්‍ර‍හීණ බැවින් නෛෂ්ක්‍ර‍ම්‍යයෙහි කිසි (රාගාදි) වද්‍යයෙක් (වරදෙක්) නැත් නු’යි අනවද්‍යබල යැ, ව්‍යාපාදය ප්‍ර‍හීණ බැවින් අව්‍යාපාදයෙහි කිසි වද්‍යයෙක් නැත් නු’යි අනවද්‍යාබල යැ, ථිනමිද්ධය ප්‍ර‍හිණ බැවින් ආලෝකසංඥායෙහි කිසි වද්‍යයෙක් නැත්නු’යි අනවද්‍යබල යැ, ඖද්ධත්‍යය ප්‍ර‍හිණ බැවින් අවික්ෂේපයෙහි කිසි වද්‍යයෙක් නැත්නු’යි අනවද්‍යබල යැ, විචිකිත්සාව ප්‍ර‍හීණ බැවින් ධර්මනිශ්චයෙහි කිසි වද්‍යයෙක් නැත් නු’යි අනවද්‍යබල යැ, අවිද්‍යාව ප්‍ර‍හිණ බැවින් ඥානයෙහි කිසි වද්‍යයෙක් නැත් නු’යි අනවද්‍යබල යැ, අරතිය ප්‍ර‍හිණ බැවින් ප්‍රාමොද්‍යයෙහි කිසි වද්‍යයෙක් නැත්නු’යි අනවද්‍යබල යැ, නීවරණයන් ප්‍ර‍හීණ බැවින් ප්‍ර‍ථමධ්‍යානයෙහි කිසි වද්‍යයෙක් නැත් නු’යි අනවද්‍යබල යැ ... හැම කෙලෙසුන් ප්‍ර‍හීණ බැවින් අර්හන්මාර්ගයෙහි කිසි වද්‍යයෙක් නැත්නු’යි අනවද්‍යබල යැ, මේ අනවද්‍යබල යි.

සඞ්ග්‍ර‍හබල කවරෙ යත් කාමච්ඡන්දය දුරු කරනුයේ නෛෂ්ක්‍ර‍ම්‍ය වශයෙන් සිත සඞ්ග්‍ර‍හ කෙරේ (බඳී) නු’යි සඞ්ග්‍ර‍හබල යැ, ව්‍යාපාදය දුරු කරනුයේ අව්‍යාපාද වශයෙන් සිත සඞ්ග්‍ර‍හ කෙරේ නු’යි සඞ්ග්‍ර‍හබල යැ, ථිනමිද්ධය දුරු කරනුයේ ආලෝකසංඥාවශයෙන් සිත සඞ්ග්‍ර‍හ කෙරේ නු’යි සඞ්ග්‍ර‍හබල යැ ... හැම කෙලෙසුන් දුරු කරනුයේ අර්හන්මාර්ගවශයෙන් සිත සඞ්ග්‍ර‍හ කෙරේ නු’යි සඞ්ග්‍ර‍හ බල යැ, මේ සඞ්ග්‍ර‍හබල යි.

ක්ෂාන්තිබල කවරෙ යත්: කාමච්ඡන්දය ප්‍ර‍හිණ බැවින් (යෝගීහට) නෛෂ්ක්‍ර‍ම්‍යය රිසි වේ නු’යි ක්ෂාන්තිබල යැ, ව්‍යාපාදය ප්‍ර‍හිණ බැවින් අව්‍යාපාදය රිසි වේ නු’යි ක්ෂාන්තිබල යැ, ථිනමිද්ධය ප්‍ර‍හිණ බැවින් ආලෝකසංඥාව රිසි වේ නු’යි ක්ෂාන්තිබල යැ, ඖද්ධත්‍යය ප්‍ර‍හිණ බැවින් අවික්ෂේපය රිසි වේ නු’යි ක්ෂාන්තිබල යැ, විචිකිත්සාව ප්‍ර‍හීණ බැවින් ධර්මනිශ්චය රිසි වේ නු’යි ක්ෂාන්ති බල යැ, අවිද්‍යාව ප්‍ර‍හිණ බැවින් ඥානය රිසි වේ නු’යි ක්ෂාන්තිබල යැ, අරතිය ප්‍ර‍හීණ බැවින් ප්‍රාමොද්‍යය රිසි වේ නු’යි ක්ෂාන්තිබල යැ, නීවරණයන් ප්‍ර‍හීණ බැවින් ප්‍ර‍ථමධ්‍යානය රිසි වේ නු’යි ක්ෂාන්තිබල යැ ... හැම කෙලෙසුන් ප්‍ර‍හීණ බැවින් අර්හන්මාර්ගය රිසි වේ නු’යි ක්ෂාන්තිබල යැ, මේ ක්ෂාන්තිබල යි.

ප්‍ර‍ඥප්තිබල කවරෙ යත්: කාමච්ඡන්දය දුරු කරනුයේ නෛෂ්ක්‍ර‍ම්‍ය වශයෙන් සිත පනවා නු’යි ප්‍ර‍ඥප්තිබල යැ, ව්‍යාපාදය දුර කරනුයේ අව්‍යාපාද වශයෙන් සිත පනවා නු’යි ප්‍ර‍ඥප්තිබල යැ, ථිනමිද්ධය දුරු කරනුයේ ආලෝකසංඥාවශයෙන් සිත පනවා නු’යි ප්‍ර‍ඥප්තිබල යැ ... හැම කෙලෙසුන් දුරු කරනුයේ අර්හන්මාර්ගවශයෙන් සිත පනවා නු’යි ප්‍ර‍ඥප්තිබල යැ, මේ ප්‍ර‍ඥප්තිබල යි.

නිදිධ්‍යාසනබල කවරෙ යත්: කාමච්ඡන්දය දුරු කරනුයේ නෛෂ්ක්‍ර‍ම්‍ය වශයෙන් සිත නිදිධ්‍යාසන (ශ්‍රැතාර්ථවීමර්ශනය) කරවා නු’යි නිදිධ්‍යාසනබල යැ, ව්‍යාපාදය දුරු කරනුයේ අව්‍යාපාද වශයෙන් සිත නිදිධ්‍යාසන කරවා නු’යි නිදිධ්‍යාසනබල යැ, ථිනමිද්ධය දුරු කරනුයේ ආලෝකසංඥාවශයෙන් සිත නිදිධ්‍යාසන කරවා නු’යි නිදිධ්‍යාසනබල යැ ... හැම කෙලෙසුන් දුරු කරනුයේ අර්හන්මාර්ගවශයෙන් සිත නිදිධ්‍යාසන කරවා නු’යි නිදිධ්‍යාසනබල යැ. මේ නිදිධ්‍යාසනබල යි.

ඓශ්වර්යබල කවරෙ යත්: කාමච්ඡන්දය දුරු කරනුයේ නෛෂ්ක්‍ර‍ම්‍යවශයෙන් සිත වශයෙහි පවත්වා නු’යි ඓශ්වර්යබල යැ, ව්‍යාපාදය දුරු කරනුයේ අව්‍යාපාදවශයෙන් සිත වශයෙහි පවත්වා නු’යි ඓශ්වර්යබල යැ, ථිනමිද්ධය දුරු කරනුයේ ආලෝකසංඥාවශයෙන් සිත වශයෙහි පවත්වා නු’යි ඓශ්වර්යබල යැ ... හැම කෙලෙසුන් දුරු කරනුයේ අර්හන්මාර්ගයාගේ වශයෙන් සිත වශයෙහි පවත්වා නු’යි ඓශ්වර්යබල යැ, මේ ඓශ්වර්යබල යි.

අධිෂ්ඨානබල කවරෙ යත්: කාමච්ඡන්දය දුරු කරනුයේ නෛෂක්‍ර‍ම්‍යවශයෙන් සිත අධිෂ්ඨාන කෙරේ නු’යි අධිෂ්ඨානබල යැ, ව්‍යාපාදය දුරු කරනුයේ අව්‍යාපාදවශයෙන් සිත අධිෂ්ඨාන කෙරේ නු’යි අධිෂ්ඨානබල යැ, ථිනමිද්ධය දුරු කරනුයේ ආලෝකසංඥාවශයෙන් සිත අධිෂ්ඨාන කොර් නු’යි අධිෂ්ඨානබල යැ ... හැම කෙලෙසුන් දුරු කරනුයේ අර්හන්මාර්ගවශයෙන් සිත අධිෂ්ඨාන කෙරේ නු’යි අධිෂ්ඨාන බල යැ. මේ අධිෂ්ඨානබල යි.

ශමථබල කවරෙ යත්: නෛෂ්ක්‍ර‍ම්‍යයාගේ වශයෙන් චිත්තයාගේ ඒකාග්‍රාතා සඞ්ඛ්‍යාත අවික්ෂේපය ශමථබල යැ, අව්‍යාපාදයාගේ වශයෙන් චිත්තයාගේ ඒකාග්‍ර‍තා සඞ්ඛ්‍යාත අවික්ෂේපය ශමථබල යැ, ආලෝකසංඥාවගේ වශයෙන් චිත්තයාගේ ඒකාග්‍රාතා සඞ්ඛ්‍යාත අවික්ෂේපය ශමථබල යැ ... ‘පටිනිස්සග්ගානුපස්සී’ යැයි කියනලද ආශ්වාසයාගේ වශයෙන් චිත්තයාගේ ඒකාග්‍ර‍තා සඞ්ඛ්‍යාත අවික්ෂේපය ශමථබල යැ, පටිනිස්සග්ගනුපස්සී යැයි කියනලද ප්‍ර‍ශ්වාසයාගේ වශයෙන් චිත්තයාගේ ඒකාග්‍ර‍තා සඞ්ඛ්‍යාත අවික්ෂේපය ශමථබල යි.

සමථබලං යනු: කවර අරුතෙකින් ශමථබල නම් වී ද යත්: ප්‍ර‍ථමධ්‍යාන හෙයින් නීවරණයෙහි නො සැලේ නු’යි ශමථබල යැ, ද්විතීයධ්‍යාන හෙයින් විතර්කවිචාරයෙහි නො සැලේ නු’යි ශමථබල යැ, තෘතීයධ්‍යාන හෙයින් ප්‍රීතියෙහි නො සැලේ නු’යි ශමථබල යැ, චතුර්ථධ්‍යාන හෙයින් සුඛදුඃඛයෙහි නො සැලේ නු’යි ශමථබල යැ, ආකාසානඤ්චායතනසමාපත්ති හෙයින් රූපසංඥායෙහි ප්‍ර‍තිඝසංඥායෙහි නානාත්වසංඥායෙහි නො සැලේ නු’යි ශමථබල යැ, විඤ්ඤාණඤ්චායතනසමාපත්ති හෙයින් ආකාසානඤ්චායතනසංඥායෙහි නො සැලේ නු’යි ශමථබල යැ, ආකිඤ්චඤ්ඤායතනසමාපත්ති හෙයින් විඤ්ඤාණඤ්චායතනසංඥායෙහි නො සැලේ නු’යි ශමථබල යැ, නෙවසඤ්ඤානාසඤ්ඤායතනසමාපත්ති හෙයින් ආකිඤ්චඤ්ඤායතනසංඥායෙහි නො සැලේ නු’යි ශමථබල යැ, ඖද්ධත්‍යයෙහි ද ඖද්ධත්‍යසහගතක්ලෙශයෙහි ද ස්කන්ධයෙහි ද කම්පා නො වෙයි නො සැලෙයි වෙධනය නො වේ නු’යි ශමථබල යැ, මේ ශමථබල යි.

විදර්ශනාබල කවරෙ යත්, අනිච්චානුපස්සනාව විදර්ශනාබල යැ ... පටිනිස්සග්ගානුපස්සනාව විදර්ශනාබල යැ ... රූපයෙහි අනිච්චානුපස්සනාව විදර්ශනාබල යැ ... රූපයෙහි පටිනිස්සග්ගානුපස්සනාව විදර්ශනාබල යැ: වේදනායෙහි ... සංඥායෙහි ... සංස්කාරයන්හි ... විඥානයෙහි ... චක්ෂුසෙහි ... ජරාමරණයෙහි අනිච්චානුපස්සනාව විදර්ශනාබල යැ, ජරාමරණයෙහි දුක්ඛානුපස්සනාව විදර්ශනාබල යැ ... ජරාමරණයෙහි පටිනිස්සග්ගානුපස්සනාව විදර්ශනාබල යි.

විපස්සනාබලං යනු: කවර අරුතෙකින් විදර්ශනාබල නම් වී ද යත්: අනිච්චානුපස්සනා හෙයින් නිත්‍යසංඥායෙහි නො සැලේ නු’යි විදර්ශනාබල යැ, දුක්ඛානුපස්සනා හෙයින් සුඛසංඥායෙහි නො සැලේ නු’යි විදර්ශනාබල යැ, අනත්තානුපස්සනා හෙයින් ආත්මසංඥායෙහි නො සැලේ නු’යි විදර්ශනාබල යැ, නිබ්බිදානුපස්සනා හෙයින් නන්දියෙහි නො සැලේ නු’යි විදර්ශනාබල යැ, වීරාගානුපස්සනා හෙයින් රූපයෙහි නො සැලේ නු’යි විදර්ශනාබල යැ නිරෝධනුපස්සනා හෙයින් සමුදයෙහි නො සැලේ නු’යි විදර්ශනාබල යැ, පටිනිස්සග්ගානුපස්සනා හෙයින් ග්‍ර‍හණයෙහි නො සැලේ නු’යි විදර්ශනාබල යැ, අවිද්‍යායෙහි ද අවිද්‍යාසහගත ක්ලෙශයෙහි ද ස්කන්ධයෙහි ද කම්පා නො වෙයි නො සැලෙයි වෙධනය නොවේ නු’යි විදර්ශනාබල යැ, මේ විදර්ශනාබල යි.

දශශෛක්ෂබල දශඅශෛක්ෂබල කවරහ යත්: සම්‍යග්දෘෂ්ටියෙහි හික්මේ නු’යි ශෛක්ෂබල යැ, එහි ශික්ෂිත බැවින් අශෛක්ෂබල යැ. සම්‍යක්සංකල්පයෙහි හික්මේ නු’යි ශෛක්ෂබල යැ, එහි ශික්ෂිත බැවින් අශෛක්ෂබල යැ. සම්‍යග්වචනයෙහි ... සම්‍යක්කර්මාන්තයෙහි ... සම්‍යගාජීවයෙහි ... සම්‍යග්ව්‍යායාමයෙහි ... සම්‍යක්ස්මෘතියෙහි ... සම්‍යක්සමාධියෙහි ... සම්‍යග්ඥානයෙහි ... සම්‍යග්විමුක්තියෙහි හික්මේ නු’යි ශෛක්ෂබල යැ, එහි ශික්ෂිත බැවින් අශෛක්ෂබල යැ මොහු දශශෛක්ෂබලයෝ යැ, දශඅශෛක්ෂබලයෝ යි.

දශක්ෂීණාස්‍ර‍වබල කවරහ යත්: මෙ සස්නෙහි ක්ෂීණාස්‍ර‍ව මහණහු විසින් අනිත්‍ය හෙයින් හැම සංස්කාරයෝ යථාභූතයෙන් සම්‍යක්ප්‍ර‍ඥායෙන් මොනොවට දක්නා ලද වෙති, යම්සෙයෙකින් ක්ෂීණාස්‍ර‍ව මහණහු විසින් අනිත්‍ය හෙයින් හැම සංස්කාරයෝ යථාභූතයෙන් සම්‍යක්ප්‍ර‍ඥායෙන් මොනොවට දක්නා ලද වෙත් ද, යම් බලයක් පිණිස ක්ෂීණාස්‍ර‍ව මහණ මාගේ ආස්‍ර‍වයෝ ක්ෂීණයහ’යි ආස්‍ර‍වක්ෂය පිළින කෙරේ ද, මෙ ද ක්ෂීණාස්‍ර‍ව මහණහට බල වෙයි.

තවද අනෙකෙකි, ක්ෂීණාස්‍ර‍ව මහණහු විසින් අඞ්ගාරකර්ෂුවට (අඟුරු වළට) උපමා කරනලද කාමයෝ යථාස්වභාවයෙන් සම්‍යක්ප්‍ර‍ඥායෙන් මොනොවට දක්නාලද වෙති. යම්සෙයෙකින් ක්ෂීණාස්‍ර‍ව මහණහු විසින් අඞ්ගාරකර්ෂූපමකාමයෝ යථාස්වභාවයෙන් සම්‍යක්ප්‍ර‍ඥායෙන් මොනොවට දක්නාලද වෙත් ද, යම් බලයක් පිණිස ක්ෂීණාස්‍ර‍ව මහණ ‘මාගේ ආස්‍ර‍වයෝ ක්ෂීණයහ’යි ආස්‍ර‍වක්ෂය පිළින කෙරේ ද, මෙ ද ක්ෂීණාස්‍ර‍ව මහණහට බල වෙයි.

තවද ක්ෂීණාස්‍ර‍ව මහණටහට (උපධි) විවෙකයට නැඹුරු වූ විවේකප්‍ර‍වණ වූ විවේකයට බැහැවුම් ඇති විවෙකයෙහි සිටි නෛෂ්ක්‍ර‍ම්‍යයෙහි ඇලුණු සර්වප්‍ර‍කාරයෙන් (සම්ප්‍රයෝග වශයෙන්) ආස්‍ර‍වයනට කරුණු වූ ක්ලෙශධර්මයන් කෙරෙත් විගතාන්ත වූ සිත වෙයි. යම් සෙයෙකින් ක්ෂීණාස්‍ර‍ව මහණහට විවෙකයට නැඹුරු වූ, විවෙකප්‍රවණ වූ, විවෙකයට බැහැවුම් ඇති, විවෙකයෙහි සිටි නෛෂ්ක්‍ර‍ම්‍යයෙහි ඇලුණු සර්වප්‍ර‍කාරයෙන් ආස්‍ර‍වයනට කරුණු වූ ක්ලේශධර්මයන් කෙරෙත් විගතාන්ත වූ සිත වේ ද, යම් බලයක් පිණිස ක්ෂීණාස්‍ර‍ව මහණ ‘මාගේ ආස්‍ර‍වයෝ ක්ෂීණයහ’යි ආස්‍ර‍වක්ෂය පිළින කෙරේ ද මෙ ද ක්ෂීණාස්‍ර‍ව මහණහට බල වෙයි.

තවද ක්ෂීණාස්‍ර‍ව මහණහු විසින් සතර සතිපට්ඨානයෝ භාවිත සුභාවිත වෙති. යම් සෙයෙකින් ක්ෂීණාස්‍ර‍ව මහණහු විසින් සතර සතිපට්ඨානයෝ භාවිත සුභාවිත වෙත් ද යම් බලයක් පිණිස ක්ෂීණාස්‍ර‍ව මහණ ‘මාගේ ආස්‍ර‍වයෝ ක්ෂීණයහ’යි ආස්‍ර‍වක්ෂය පිළින කෙරේ ද මෙ ද ක්ෂීණාස්‍ර‍ව මහණහට බල වෙයි.

තවද ක්ෂීණාස්‍ර‍ව මහණහු විසින් සතර සම්‍යක්ප්‍ර‍ධනායෝ භාවිත සුභාවිත වෙති ... සතර සෘද්ධිපාදයෝ භාවිත සුභාවිත වෙති ... පඤ්චෙන්ද්‍රියයෝ භාවිත සුභාවිත වෙති ... පඤ්චබලයෝ භාවිත සුභාවිත වෙති ... සප්තබොධ්‍යඞ්ගයෝ භාවිත සුභාවිත වෙති ... ආර්යඅෂ්ටාඞ්ගිකමාර්ගය භාවිත සුභාවිත වෙයි. යම් සෙයෙකින් ක්ෂීණාස්‍ර‍ව මහණහු විසින් අෂ්ටාඞ්ගිකමාර්ගය භාවිත සුභාවිත වේ ද, යම් බලයක් පිණිස ක්ෂීණාස්‍ර‍ව මහණ ‘මාගේ ආස්‍ර‍වයෝ ක්ෂීණයහ’යි ආස්‍ර‍වක්ෂය පිළින කෙරේ ද, මෙ ද ක්ෂීණාස්‍ර‍ව මහණහට බල වෙයි.

දශර්ධිබල කවරහ යත්: අධිෂ්ඨාන සෘද්ධි යැ, විකුර්වණ සෘද්ධි යැ, මනෝමය සෘද්ධි යැ, ඥානවිෂ්ඵාර සෘද්ධි යැ, සමාධිවිෂ්ඵාර සෘද්ධි යැ, ආර්ය සෘද්ධි යැ, කර්මවිපාකජ සෘද්ධි යැ, පුණ්‍යවත්හුගේ සෘද්ධි යැ, විද්‍යාමය සෘද්ධි යැ. ඒ ඒ කරුණෙහි සම්‍යක්ප්‍රයෝග හෙයින් සමෘද්ධ වන අර්ථයෙන් සෘද්ධි යි. මොහු දශර්ධිබලයෝ යි.

දශ තථාගතබල කවරහ යත්: මෙහි තථාගතයෝ කාරණය ද කාරණ හෙයින් අකාරණය ද අකාරණ හෙයින් යථාස්වභාවයෙන් දැනගනිති. යම් සෙයෙකින් තථාගතයෝ කාරණය ද කාරණ හෙයින් අකාරණය ද අකාරණ හෙයින් යථාස්වභාවයෙන් දැනගනිත් ද යම් බලයක් පිණිස තථාගතයෝ ශ්‍රෙෂ්ඨස්ථානය පිළින කෙරෙත් ද, පිරිස් මැද අභීතනාද කෙරෙත් ද බ්‍ර‍හ්මසඞ්ඛ්‍යාත ශ්‍රෙෂ්ඨ ධර්මචක්‍ර‍ය පවත්වත් ද මෙ ද තථාගතයන්ගේ තථාගත බල වෙයි.

තවද තථාගතයෝ අතීතානගතප්‍ර‍ත්‍යුත්පන්න කර්මසමාදානයන්ගේ ප්‍ර‍ත්‍යය විසින් හේතු විසින් විපාකය යථාස්වභාවයෙන් දැනගනිති, යම් සෙයෙකින් තථාගතයෝ අතීතානාගතප්‍ර‍ත්‍යුත්පන්නකර්මසමාදානයන්ගේ ප්‍ර‍ත්‍යය විසින් හේතු හේතු විසින් විපාකය යථාස්වභාවයෙන් දැනගනිත් ද යම් බලයක් පිණිස තථාගතයෝ ශ්‍රේෂ්ඨස්ථානය පිළින කෙරෙත් ද පර්ෂද්හි සිංහනාද කෙරෙත් ද බ්‍ර‍හ්මචක්‍ර‍ය පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ සර්වත්‍ර‍ාමි (හැම ගතියට අගතියට යනසුලු) මාර්ගය යථාස්වභාවයෙන් දැනගිනිති. යම්සෙයෙකින් තථාගතයෝ සර්වත්‍ර‍ගාමීමාර්ගය යථාස්වභාවයෙන් දැනගනිත් ද, යම් බලයක් පිණිස තථාගතයෝ ශ්‍රෙෂ්ඨස්ථානය පිළින කෙරෙත් ද, පර්ෂද්හි සිංහනාද කෙරෙත් ද, බ්‍ර‍හ්මචක්‍ර‍ය පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ අනේකධාතු නානාධාතු ලොකය යථාස්වභාවයෙන් දැනගනිති. යම් සෙයෙකින් තථාගතයෝ අනේකධාතුනානාධාතුලෝකය යථාස්වභාවයෙන් දැනගනිත් ද ... බ්‍ර‍හ්මචක්‍ර‍ පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ සත්ත්වයන් නානාධිමුක්ති ඇති බව යථාස්වභාවයෙන් දැනගනිති. යම් සෙයෙකින් තථාගතයෝ සත්ත්වයන් නානාධිමුක්තී ඇති බව යථාසවභාවයෙන් දැනගනිත් ද ... බ්‍ර‍හ්මචක්‍ර‍ පවත්වත් ද මෙ ද තථාගතයන්ගේ තථාගතබල වෙයි.

තවද තථාගතයෝ පරසත්ත්වයන්ගේ පරපුද්ගලයන්ගේ ඉන්ද්‍රියපරාවරභාවය (වෘද්ධී - හානි) යථාස්වභාවයෙන් දැනගනිති. යම් සෙයෙකින් තථාගතයෝ පරසත්ත්වයන්ගේ පරපුද්ගලයන්ගේ ඉන්ද්‍රියපරාවරභාවය යථාස්වභාවයෙන් දැනගනිත් ද ... බ්‍ර‍හ්මචක්‍ර‍ පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ ධ්‍යානවිමොක්ෂසමාධිසමාපන්තීන්ගේ සංක්ලෙශ (හානභාගීයධර්ම) ය ව්‍යවදාන (විශේෂභාගීයධර්ම) ය ව්‍යුත්ථානය යථාස්වභාවයෙන් දැනගනිති. යම්සෙයෙකින් තථාගතයෝ ධ්‍යානවිමොක්ෂසමාධිසමාපත්තින්ගේ සංක්ලේශය ව්‍යවදානය ව්‍යුත්ථානය යථාස්වභාවයෙන් දැනගනිත් ද ... බ්‍ර‍හ්මවක්‍ර‍ පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ අනේකප්‍ර‍කාර වූ පූර්වනිවාස (පෙරවිසූකඳපිළිවෙළ) සිහි කෙරෙති. හේ කෙසේ යැ යත්: එක් ජාතියකුදු ජාති දෙකකුදු ... මෙසෙයින් (වර්ණාදි) ආකාර සහිත වූ (නාමගෝත්‍රාදි) උද්දේශ සහිත වූ අනේකප්‍ර‍කාර පූර්වනිවාස සිහි කෙරෙති. යම් සෙයෙකින් තථාගතයෝ අනේකප්‍ර‍කාර වූ පූර්වනිවාස සිහි කෙරෙත් ද, හේ කෙසේ යැ යත්: එක් ජාතියකුදු ජාති දෙකකුදු ... බ්‍ර‍හ්මචක්‍ර‍ පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ විශුද්ධ වූ මිනිසත්බව ඉක්මගිය දිවඇසින් සැවයන උපදනා ස්ත්තවයන් බලති. යම් සෙයෙකින් තථාගතයෝ විශුද්ධ වූ මිනිසත්බව ඉක්මගිය දිව ඇසින් සැවයන උපදනා ... සත්ත්වයන් බලත් ද ... බ්‍ර‍හ්මචක්‍ර‍ පවත්වත් ද, මෙ ද තථාගතයන්ගේ තථාගතබල වෙයි.

තවද තථාගතයෝ ආස්‍ර‍වයන් ක්ෂය කිරිමෙන් ආස්‍ර‍ව විරහිත වූ චිත්තවිමුක්තිය (අර්හත්ඵලසමාධිය) ප්‍ර‍ඥාවිමුක්තිය (අර්හත්ඵලප්‍ර‍ඥාව) මෙ අත්බැව්හි මැ තුමූ අභිඥායෙන් ප්‍ර‍ත්‍යක්ෂ කොට ඊට පැමිණ වාසය කෙරෙති. යම් සෙයෙකින් තථාගතයෝ ආස්‍ර‍වයන් ක්ෂය කිරීමෙන් ආස්‍ර‍ව විරහිත වූ චිත්තවිමුක්තිය ප්‍ර‍ඥාවිමුක්තිය මෙ අත්බැව්හි මැ තුමූ අභිඥායෙන් ප්‍ර‍ත්‍යක්ෂ කොටගෙන ඊට පැමිණ වාසය කෙරෙත් ද යම් බලයක් පිණිස තථාගතයෝ ශ්‍රෙෂ්ඨස්ථානය පිළින කෙරෙත් ද පර්ෂද්හි අභීතනාද කෙරෙත් ද බ්‍ර‍හ්ම සඞ්ඛ්‍යාත ශ්‍රෙෂ්ඨධර්මචක්‍ර‍ය පවත්වත් ද මෙ ද තථාගතයන්ගේ තථාගතබල වෙයි. මොහු දශ තථාගතබලයෝ යි.

කවර අරුතෙකින් ශ්‍ර‍ද්ධාබල වේ ද, කවර අරුතෙකින් වීර්යබල වේ ද, කවර අරුතෙකින් ස්මෘතිබල වේ ද, කවර අර්තෙකින් සමාධිබල වේ ද, කවර අරුතෙකින් ප්‍ර‍ඥාබල වේ ද, කවර අරුතෙකින් හිරිබල වේ ද, කවර අරුතෙකින් ඔත්තප්පබල වේ ද, කවර අරුතෙකින් පටිසඞ්ඛානබල වේ ද ... කවර අරුතෙකින් තථාගතබල වේ ද යත්:

අශ්‍ර‍ද්ධායෙහි නො සැලෙන අර්ථයෙන් ශ්‍ර‍ද්ධාබල යැ, කෞසීද්‍යායෙහි නො සැලෙන අර්ථයෙන් වීර්යබල යැ, ප්‍ර‍මාදයෙහි නො සැලෙන අර්ථයෙන් ස්මෘතිබල යැ, ඖද්ධත්‍යයෙහි නො සැලෙන අර්ථයෙන් සමාධිබල යැ, අවිද්‍යායෙහි නො සැලෙන අර්ථයෙන් ප්‍ර‍ඥාබල යැ ලාමක වූ අකුසල් දහම්හි ලජ්ජිත වේ නු’යි හිරිබල යැ, ලාමක වූ අකුසල් දහම්හි තැවේ නු’යි ඔත්තප්පබල යැ, නුවණින් කෙලෙසුන් විමසා නු’යි පටිසඞ්ඛානබල යැ. ඒ භාවනා විශේෂයෙහි උපන් චිත්තචෛතසිකධර්මයෝ එකරස වෙත් නු’යි භාවනා බල යැ, එහි කිසි වද්‍යයෙක් නැත් නු’යි අනවද්‍යාබල යැ, එයින් සිත සඞ්ග්‍ර‍හ කෙරේ නු’යි සඞ්ග්‍ර‍හබල යැ, එය සහනය කෙරේ නු’යි ක්ෂාන්තිබල යැ, එයින් සිත ප්‍ර‍කාරයෙන් ඥාපනය කෙරේ නු’යි ප්‍ර‍ඥප්තිබල යැ, එයින් සිත නිදිධ්‍යාසන (ශ්‍රැතාර්ථවිචාරය) කෙරේ නු’යි නිදිධ්‍යාසනබල යැ. එයින් සිත වශයෙහි පවත්වා නු’යි ඓශ්වර්යබල යැ, එයින් සිත අධිෂ්ඨාන කෙරේ නු’යි අධිෂ්ඨානබල යැ, එයින් (සමාධියෙන්) සිත එකඟ නු’යි ශමථබල යැ, එහි උපන් (චිත්තචෛතසික) ධර්මයන් අනුපස්සනා කෙරේ නු’යි විදර්ශනාබල යැ, ඒ ශෛක්ෂබලයෙහි හික්මේ නු’යි ශෛක්ෂබල යැ, එහි (අශෛක්ෂබලයෙහි) ශික්ෂිත බැවින් අශෛක්ෂබල යැ, එයින් (ලෞකිකලෝකොත්තරඥානයෙත්) ආස්‍ර‍වයෝ ක්ෂය කරනලදහ’යි ක්ෂීණාස්‍ර‍වබල යැ, ඔහට (සෘද්ධිමත්හට) සමෘද්ධ වේ නු’යි සෘද්ධිබල යැ, ප්‍ර‍මාණ නො කට හැකි අර්ථයෙන් තථාගත බල වේ යයි.

බලකථා නිමි.

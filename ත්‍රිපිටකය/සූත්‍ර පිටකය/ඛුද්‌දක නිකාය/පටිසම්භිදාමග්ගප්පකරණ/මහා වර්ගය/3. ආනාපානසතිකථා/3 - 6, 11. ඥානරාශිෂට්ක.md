ත්‍රිපිටකය » සූත්‍ර පිටකය » ඛුද්‌දක නිකාය » පටිසම්භිදාමග්ගප්පකරණ » මහා වර්ගය » 3. ආනාපානසතිකථා

# 3 - 6, 11. ඥානරාශිෂට්ක

සමාධිවශයෙන් සූවිසි ඥානයෝ කවරහ යත්: ‘දීඝං’යි කියනලද ආශ්වාසයාගේ වශයෙන් චිත්තයාගේ එකාග්‍ර‍තා සඞ්ඛ්‍යාත අවික්‍ෂෙපය සමාධි යැ ‘දීඝං’යි කියනලද ප්‍ර‍ශ්වාසයාගේ වශයෙන් චිත්තයාගේ එකාග්‍ර‍තා සඞ්ඛ්‍යාත අවික්‍ෂෙපය සමාධි යැ ... ‘විමොචයං චිත්තං’යි කියනලද ආශ්වාසයාගේ වශයෙන් චිත්තයාගේ එකාග්‍ර‍තා සඞ්ඛ්‍යාත අවික්‍ෂෙපය සමාධි යැ ‘විමොචයං චිත්තං’යි කියනලද ප්‍ර‍ශ්වාසයාගේ වශයෙන් චිත්තයාගේ එකාග්‍ර‍තා සඞ්ඛ්‍යාත අවික්‍ෂෙපය සමාධි යි. මොහු සමාධි වශයෙන් සූවිසි ඥානයෝ යි. (1) විදර්‍ශනා වශයෙන් දෙසැත්තෑ ඥානයෝ කවරහ යත්:

දීර්‍ඝ වූ ආශ්වාසය අනිත්‍ය හෙයින් අනුදර්‍ශනාස්වභාවයෙන් විදර්‍ශනා යැ දුඃඛ හෙයින් අනුදර්‍ශනාස්වභාවයෙන් විදර්‍ශනා යැ අනාත්ම හෙයින් අනුදර්‍ශනාස්වභාවයෙන් විදර්‍ශනා යැ දීර්‍ඝ වූ ප්‍ර‍ශ්වාස අනිත්‍ය හෙයින් අනුදර්‍ශනාස්වභාවයෙන් විදර්‍ශනා යැ දුඃඛ හෙයින් අනුදර්‍ශනාස්වභාවයෙන් විදර්‍ශනා යැ අනාත්ම හෙයින් අනුදර්‍ශනාස්වභාවයෙන් විදර්‍ශනා යැ ... සිත මුදමින් ආශ්වාසය ... සිත මුදමින් ප්‍රශ්වාසය අනිත්‍ය හෙයින් අනුදර්‍ශනාස්වභාවයෙන් විදර්‍ශනා යැ දුඃඛ හෙයින් අනුදර්‍ශනාස්වභාවයෙන් විදර්‍ශනා යැ අනාත්ම හෙයින් අනුදර්‍ශනාස්වභාවයෙන් විදර්‍ශනා යි.

මොහු විදර්‍ශනා වශයෙන් දෙසැත්තෑ ඥානයෝ යි. (2)

අෂ්ටනිර්‍වෙදඥානයෝ කවරහ යත්:

අනිත්‍යානුදර්ශී වැ ආශ්වාස කරනුයේ ඇති සැටියෙන් දනී දකී නු යි නිර්‍වෙදඥාන යැ අනිත්‍යානුදර්ශී වැ ප්‍ර‍ශ්වාසය කරනුයේ ඇති සැටියෙන් දනී දකී නු යි නිර්‍වෙදඥාන යැ ... ප්‍ර‍තිනිඃසර්‍ගානුදර්ශී වැ ආශ්වාසකරනුයේ ඇති සැටියෙන් දනී දකී නු යි නිර්‍වෙදඥාන යැ ප්‍ර‍තිනිඃසර්‍ගානු දර්ශීවැ ප්‍ර‍ශ්වාස කරනුයේ ඇති සැටියෙන් දනී දකී නු යි නිර්‍වෙදඥාන යි.

මොහු අෂ්ට නි‍ර්‍වෙදඥානයෝ යි. (3)

අෂ්ටනිර්‍වෙදානුලොමඥානයෝ කවරහ යත්:

අනිත්‍යානුදර්ශී වැ ආශ්වාස කරන්නහුට භය හෙයින් වැටහීමේ ප්‍ර‍ඥාව නිර්‍වෙදානුලොමඥාන යැ අනිත්‍යානුදර්ශී වැ ප්‍ර‍ශ්වාස කරන්නහුට භය හෙයින් වැටහීමේ ප්‍ර‍ඥාව නිර්‍වෙදානුලොමඥාන යැ ... පටිනිස්සග්ගානුපස්සී වැ ආශ්වාස කරන්නහුට භය හෙයින් වැටහීමේ ප්‍ර‍ඥාව නිර්‍වෙදානුලොමඥාන යැ පටිනිස්සග්ගානුපස්සී වැ ප්‍රශ්වාස කරන්නහුට භය හෙයින් වැටහීමේ ප්‍ර‍ඥාව නිර්‍වෙදානුලොමඥාන යි.

මොහු අෂ්ට නිර්‍වෙදානුලොමඥානයෝ යි. (4)

නිර්‍වෙදප්‍ර‍තිප්‍ර‍ශබ්ධිඥානයෝ අටදෙන කවරහ යත්:

අනිත්‍යානුදර්ශී වැ ආශ්වාස කරන්නහුට පටිසඞ්ඛාසන්තිට්ඨනා ප්‍ර‍ඥාව නිර්‍වෙදප්‍ර‍තිප්‍ර‍ශබ්ධිඥාන වෙයි, අනිත්‍යානුදර්ශී වැ ප්‍රශ්වාස කරන්නහුට පටිසඞ්ඛාසන්තිට්ඨනා ප්‍ර‍ඥාව නිර්‍වෙදප්‍ර‍තිප්‍ර‍ශබ්ධිඥාන වෙයි, පටිනිස්සාග්ගානුපස්සී වැ ආශ්වාස කරන්නහුට පටිසඞ්ඛාසන්තිට්ඨනා ප්‍ර‍ඥාව නිර්‍වෙදප්‍ර‍තිප්‍ර‍ශබ්ධිඥාන වෙයි, පටිනිස්සාග්ගානුපස්සී වැ ප්‍ර‍ශ්වාස කරන්නහුට පටිසඞ්ඛාසන්තිට්ඨනා ප්‍ර‍ඥාව නිර්‍වෙදප්‍ර‍තිප්‍ර‍ශබ්ධිඥාන වේ.

මොහු නිර්‍වෙදඥානයෝ අටදෙන වෙත්. (5)

එක්විසි විමුක්තිසුඛඥානයෝ කවරහ යත්:

ස්‍රොතාපත්තිමාර්‍ගයෙන් සත්කායදෘෂ්ටිය පුහුන් බැවින් මුලුසුන් කරන ලද බැවින් විමුක්තිසුඛඥානය උපදී. විචිකිත්සාව පුහුන් බැවින් මුලුසුන් කරනලද බැවින් විමුක්තිසුඛඥානය උපදී. ශීලව්‍ර‍තපරාමර්‍ශය ... දෘෂ්ට්‍යනුශය විචිකිත්සානුශය පුහුන් බැවින් මුලුසුන් කරනලද බැවින් විමුක්තිසුඛඥානය උපදී. සකෘදාගාමීමාර්‍ගයෙන් ඖදාරිකකාමරාගසංයොජනය ... ප්‍ර‍තිඝසංයෝජනය ඖදාරික වූ කාමරාගානුශය ප්‍ර‍තිඝානුශය පුහුන් බැවින් මුලුසුන් කරනලද බැවින් විමුක්තිසුඛඥානය උපදී. අනාගාමිමාර්‍ගයෙන් අනුසහගත වූ කාමරාගසංයොජනය ... ප්‍ර‍තිඝසංයොජනය අනුසහගත වූ කාමරාගානුශය ප්‍ර‍තිඝානුශය පුහුන් බැවින් මුලුසුන් කරනලද බැවින් විමුක්තිසුඛඥානය උපදී. අර්‍හන්මාර්‍ගයෙන් රූපරාගය ... අරූපරාගය මානය ඖදත්‍යය අවිද්‍යාව මානානුශය භවරාගානුශය අවිද්‍යානුශය පුහුන් බැවින් මුලුසුන් කරනලද බැවින් විමුක්තිසුඛඥානය උපදී.

මොහු එක්විසි විමුක්තිඥානයෝ යි.

ෂොඩශවස්තුක වූ අනාපානසතිසමාධිය වඩන්නාහට සාධික වූ මේ ඥානයෝ දෙසියදෙන උපදිත්.

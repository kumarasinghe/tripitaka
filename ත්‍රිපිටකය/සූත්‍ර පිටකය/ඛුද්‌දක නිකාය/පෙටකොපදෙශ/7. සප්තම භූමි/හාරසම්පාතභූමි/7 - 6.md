ත්‍රිපිටකය » සූත්‍ර පිටකය » ඛුද්‌දක නිකාය » පෙටකොපදෙශ » 7. සප්තම භූමි » හාරසම්පාතභූමි

# 7 - 6

"උද්ධං අධො සබ්බධි විප්පමුත්තො" යන ගාථාව යැ:

එහි 'උද්ධ' නම් කිමැ: මේ කාමධාතුයෙන් උඩ යම් අනාගාමී රූපාරූපධාතුයෙක් වේ ද මේ උද්ධ නමැ. 'අධො' නම් යමක් ඉක්මැ වූයේ අතීත වේ ද (බුදුහු) මේ උදාන පාළිය වදාළහ. එහි අතීතයෙන් පූර්වාන්තකල්පිකයන්ගේ ශාශ්වතදෘෂ්ටිය ද කිසි කෙනෙකුන්ගේ අපරාන්තදෘෂ්ටිය ද. (යං වුත්තකප්පිකානං?) මේ දෘෂ්ටීහු ද උච්ඡේද දෘෂ්ටිය ද ශාස්වත දෘෂ්ටිය ද වෙත්.

එහි මේ ශාශ්වත දෘෂ්ටී යැ: සක්කායදෘෂ්ටි වූ මේ පසළොස් පදයෝ ශාශ්වතදෘෂ්ටිය බෙජෙති: මාගේ ආත්මය රූපවත් යැ, මාගේ ආත්මයෙහි රූපය ඇත, රූපයෙහි මාගේ ආත්මය ඇතැයි (යදුච්චතෙ පඤ්ඤං පරිදහන්ති?) යම් උච්ඡේදදෘෂ්ටියක් ඇද්ද, එය පඤ්චපද කෙනෙක් උච්ඡේදය බෙජෙත්. ඔහු 'ජීවයත් එය යැ, ශරීරයත් එය' යි දකිත්. රූපය මාගේ යැ, මාගේ ආත්මය යි කියා යි. එබඳු උච්ඡේදයෙන් ද ශාශ්වතයෙන් ද යුක්තව සත්කායදෘෂ්ටිය චතුර්විධ යැ, මෙසේ පඤ්චස්කන්ධයෙහි විංශද්වස්තුක දෘෂ්ටියෙන් පසළොස් පද කෙනෙක් ශාශ්වතදෘෂ්ටියෙන් පූර්වාන්තය බෙජෙති. පස් පද කෙනෙක් උච්ඡේදදෘෂ්ටියෙන් අපරාන්තය බෙජෙත්.

එහි 'මේ මම් වෙමි' දක්නේ රූපය ආත්මවශයෙන් දෘෂ්ටිසමනුපස්සනායෙන් දකී, හේ උච්ඡේදවාදී වෙයි. ආත්මය රූපවත් යයි ද ආත්මයෙහි රූපය ඇතැයි ද රූ‍පයෙහි ආත්මය ඇතැයි හෝ දකී, (හේ ශාශ්වතවාදී වෙයි.) මෙසේ උච්ඡේදදෘෂ්ටිය ද (අත්තතො පටිස්සරති සස්සතදිට්ඨි පුබ්බත්‍තතො ච පටිස්සරති?) 'මේ මම් වෙමි' (විප්පමුත්ත මහණ) නො දකී, ඔහුට දෘෂ්ටි-ආස්‍රවයෝ ප්‍රහාණයට යෙති. හේ කාලත්‍රයෙහි ද පූර්වාන්තයෙහි ද අපරාන්තයෙහි ද ඒ ඒ (නිද්දිට්ඨානෙන?) උඩ රූපාරූපධාතුයෙහි ද යට කාම ධාතුයෙහි ද සියලු ත්‍රෛධාතුක ලෝකයෙහි වීතරාග වූයේ 'මම් වෙමි." මේ ද්වාරයෙන් මේ ප්‍රයෝගයෙන් මේ උපායෙන් නො දකී යයි. මේ දර්ශන භූමි ද සෝතාපත්ති ඵලය ද වෙයි. (ඒ ආය්‍ය‍ර්‍‍ප්‍රයෝගය අනභාවයට ගිය සංසාරයෙන් යුක්ත වූයේ?) "අපුනබ්භවාය" යනු යම් කිසි ආය්‍ය‍ර්‍ ප්‍රයෝගයෙක්? පුනර්භව නොවනු පිණිස වේ ද, මෘදු වූ හෝ මධ්‍ය වූ හෝ අධිමාත්‍ර වූ හෝ පඤ්චෙන්ද්‍රියයෝ සියලු පුනර්භව ප්‍රහාණය පිණිස පවත්නාහුය. 'අහං' යනු අවධිවශයෙන් දිට්ඨෝඝය කමෝඝය භවෝඝය අවිජ්ජෝඝය ද වෙයි.

1\. එහි දේසනාහාරයෙන් චතුස්සත්‍යයෝ (දැක්විය යුත්තාහ.) පඤ්චෙන්ද්‍රියයන්ගෙන් ද සෝතාපත්තිඵලයෙන් ද මාර්ගසත්‍යය ද නිරෝධසත්‍යය ද යන සත්‍යයෝ දෙදෙන වෙති. සක්කායසමුදයෙන් දුඃඛසත්‍යය ද සමුදයසත්‍යය ද යන සත්‍යයෝ දෙදෙන වෙත්. මේ 'දෙසනාහාර' යි.

2\. එහි 'විචයහාර' කවරෙ යත්: 'මේ මම් වෙමී' නොදක්නේ දර්ශනයෙන් ප්‍රහාතව්‍ය වු තුන් සංයෝජනයන් දුරු කෙරෙයි. මේ 'විචය' හාර යි.

3\. එහි 'යුත්ති' කවර යත්: පුද්ගලයෝ ත්‍රිවිධ වෙත්: කිසිවෙක් උග්ඝටිතඤ්ඤු යැ කිසිවෙක් විපඤ්චිතඤ්ඤු යැ කිසිවෙක් නෙය්‍ය යැ. උද්ඝටිතඥ පුද්ගල තික්ඛින්ද්‍රිය ද වෙයි, විපඤ්චිතඥ පුද්ගල ඊට වඩා මුදින්ද්‍රිය යැ, නෙය්‍ය පුද්ගල ඊට වඩා මුදින්ද්‍රිය යි.

එහි උග්ඝටිතඤ්ඤු පුද්ගල තික්ඛින්ද්‍රියතායෙන් දර්ශනභූමියට පැමිණ සෝතාපත්ති ඵලයට පැමිණෙයි. ඒකබීජී වෙයි. මේ පළමුවන සෝතාපන්න යැ. විපඤ්චිතඤ්ඤු පුද්ගල මෘදු වූ ශ්‍රද්ධාදි ඉන්ද්‍රියයන්ගෙන් දර්ශනභූමියට පැමිණ සෝතාපත්තිඵලයට පැමිණෙයි, කොලංකොල ද වෙයි. මේ දෙවැනි සෝතාපන්න යැ. එහි නෙය්‍ය පුද්ගල දර්ශනභූමියට පැමිණ සෝතාපත්තිඵලයට පැමිණෙයි. සත්තක්ඛත්තුපරම ද වෙයි. මේ තුන්වැනි සෝතාපන්න පුද්ගල යි.

එහි තෙල යුක්ති ඇත, මෘදු - මධ්‍යාධිමාත්‍ර වූ ඉන්ද්‍රියයන්ගෙන් මෘදු මධ්‍ය අධිමාත්‍ර වූ භූමිය පසක් කරන්නේ යැ, නොහොත් සත්කායදෘෂ්ටි ප්‍රහාණයෙන් දෘෂ්ටිගතයන් දුරු කරන්නේ යි. මේ 'යුක්තිහාර' යි.

4\. එහි 'පදට්ඨාන' කවරෙ යැ: එහි, සත්කායදෘෂ්ටිය සියලු මිත්ථ්‍යාදෘෂ්ටියට පදට්ඨාන යැ, සත්කායදෘෂ්ටිය නාමරූපයට පදට්ඨාන යැ. නාමරූපය සක්කායදිට්ඨියට පදට්ඨාන යැ. රූපී පඤ්චෙන්ද්‍රියයෝ රූපරාගයට පදට්ඨාන යැ, ෂඩායතනය අහඞ්කාරයට පදට්ඨානයි. (මේ පදට්ඨාන යි.)

5\. එහි 'ලක්ඛණහාර' කවරෙ යැ: ශාශ්වත උච්ඡේද යන දෘෂ්ටි දෙක ප්‍රහීණ කල්හි එහි එක්සැටක් දෘෂ්ටිගතයෝ ප්‍රහාණයට යෙති. උඩ ද යට ද වීතරාග වූයේ සියලු රජනීය ධර්මයන්හි විගතරාග වෙයි. තද්ජනිත වූ පරභූමියෙහි මේ ප්‍රත්‍ය යයි ඇතිසැටියෙන් දකී, හේ සියලු ප්‍රතීත්‍යසමුත්පාදය ආමර්ෂණ කෙරෙයි. මේ 'ලක්ඛණ' හාර යි.

6\. එහි ''චතුබ්‍යුහ' හාර කවරෙ යැ: මේ සුත්‍රයෙහි ලා භාග්‍යවතුන් වහන්සේගේ අදහස කවරෙ යැ: යම් සත්ව කෙනෙක් යම් කරුණෙකින් අභිරමණය කරන්නාහු ද, ඔහු දෘෂ්ටිප්‍රහාණය පිණිස වෑයම් කරන්නාහු යැ, මේ මෙහි භාග්‍යවතුන් වහන්සේගේ අදහස යි. මේ 'චතුබ්‍යුහ' හාර යි.

7\. එහි 'ආවට්ටහාර' කවරෙ යැ: යම් මේ මෘදු වූ පඤ්චින්ද්‍රිය කෙනෙක් වෙත් ද, ඔහු ඔරම්භාගිය පඤ්චින්ද්‍රියයෝ යි.අභිධ්‍යාව හා ව්‍යාපාදය ද සියල්ලෙන් සියල්ල සමූහනය කෙරෙත්. භාවනාවශයෙන් ශෛක්ෂවිමුක්තිහුගේ ශ්‍රද්ධාබලය වේ. (උද්ධංභාගියානි දිට්ඨිවසෙන බලං සද්ධා?) විරියින්ද්‍රිය ආරබ්ධ බැවින් ද සතින්ද්‍රිය මාර්ගයට හිත බැවින් ද අත්‍යන්තනිෂ්ඨාවට යෙති. එහි යම් ඉන්ද්‍රිය කෙනෙක් ඇද්ද මේ මාර්ග යැ, සංකිලෙස ප්‍රහාණය නිරෝධ යැ, මතුයෙහි අනුත්පාදස්වභාව යන මේ දුක්ඛ යැ. (?) මේ 'ආවට්ටහාර' යි.

8\. එහි 'විභක්ති' හාර කවරෙ යැ: "මේ මම් වෙමි" යමෙක් (දිට්ඨි විසින්) දකී ද, හේ වූ කලි අධිමාත්‍ර වූ ලෞකික භූ‍මියෙහි යැ, හේ ආය්‍ය‍ර්‍ ප්‍රයෝගයෙන් සක්කායදිට්ඨිය නො හරී. අධිමාත්‍ර වූ තජ්ජනිත භූමියෙහි යම් ප්‍රහාණයෙක් කියනුලැබේ ද එය යි. (?) එහි පස් ආකාරයෙකින් තජ්ජනිත භූමියෙහි අධිමාත්‍ර බව ලබයි: ශීලයෙන් ව්‍රතයෙන් බහුශ්‍රැත බැවින් සමාධියෙන් නෛෂ්ක්‍රම්‍යසුඛයෙන් යන පස්අයුරෙනි. එහි නොපත් මාර්ගයෙහි ප්‍රාප්ත යැ යන සංඥා ඇතියේ අධිමානය ගනී. මේ වස්තුහුගේ උත්පත්තියෙහි මැ බුදුහු මේ සූත්‍රය වදාරති: "ව්‍රතමාත්‍රයෙන් සිල්වත් වේ" යයි. එහි යමෙක් අප්පත්තයෙහි පත්තසඤ්ඤී වේ ද, ඔහුගේ යම් සමාධියෙක් වේ ද ඒ සමාධිය සාමිස යැ යළි ඒ සමාධිය කාපුරුෂසේවිත යැ, 'කාපුරිය' යි පෘථග්ජනයෝ කියනු ලැබෙත්. ආය්‍ය‍ර්‍ මාර්ගයට පැමිණ යම් ආමිසයක් (?) ලෞකික අනාය්‍ය‍ර්‍ වේ ද, එහෙයින් සමාධිය අනාය්‍ය‍ර්‍ කාපුරුෂසෙවිත වෙයි, යළි යමෙක් ආර්යාකාරයෙන් යථාභූත වැ නො දනී ද නො දකී ද, හේ අධිගමය දුරු කෙරෙයි. යමෙක් අකාපුරුෂසේවිත වූ නිරාමිස වූ ආය්‍ය‍ර්‍ සමාධියෙන් නිර්යාණය කෙරේද එහි 'අකාපුරිස' යි ආය්‍ය‍ර්‍ පුද්ගලයෝ කියනු ලැබෙත්. ඒ ආර්යයන් විසින් සෙවුනාලද යම් සමාධියෙක් වේ ද, ඒ සමාධිය 'අකාපුරිස සෙවිත' නම් වේ. එහෙයින් තෙල 'අයමහමස්මීති අනානුපස්සී තථාගතො' යනු විභාග කොට ප්‍රකාශ කළයුතු යි. මේ 'විභත්තිහාර' යි.

9\. එහි 'පරිවත්තනහාර' කවරෙ යැ: මේ දර්ශනභූමියෙන් ක්ලේශයෝ ප්‍රහීණ කළ යුත්තාහුය, (තෙහි?) ප්‍රහීණ කරනු ලැබෙත්. භාග්‍යවතුන් විසින් නොදක්වන ලද්දාහු නමුදු දැක්වියැයුත්තාහුය.

10\. එහි 'වෙවචන' කවරැ: සත්කායදෘෂ්ටියට ආත්මදෘෂ්ටියට යම් මේ භූමියක් ඇද්ද, යම් ක්ලේශ කෙනෙක් ප්‍රහීණ කළ යුත්තාහු ද, ඔහු ප්‍රහීණ නොවෙත්. (?) (අනිද්දිට්ඨාපි භගවතා ... සා අකිරිය දිට්ඨි? ව්‍යාකුල තැනෙකි) මේ වෙවචන යි.

11\. එහි 'පඤ්ඤත්ති' කවරැ: තණ්හාව සංයෝජනපඤ්ඤත්තියෙන් පනවන ලදු, මාර්ගය ප්‍රතිලාභපඤ්ඤත්තියෙන් පනවන ලද. ඉන්ද්‍රියයෝ ප්‍රතිලාභපඤ්ඤත්තියෙන් පනවන ලදහු යැ.

12\. එහි 'ඔතරණ' කවරෙ යැ: සත්කායය දුඃඛසත්‍ය යැ, දර්ශනයෙන් ප්‍රහීණ කළ යුත්තේ යැ, සමුදය ද මාර්ගය ද ඉන්ද්‍රියයෝ ද ස්කන්ධ ධාතු ආයතනයන්හි ලා දක්වනලද්දාහු යි.

13\. එහි 'සොධනහාර' කවරෙ යැ: ‍යම් කරුණක් අරබයා භාග්‍යවතුන් විසින් මේ සූත්‍රය වදාරන ලද ද, ඒ (දැනගනු කැමැති අර්ථ සංඛ්‍යාත) ආරම්භය දක්වන ලදි.

15\. එහි 'පරික්ඛාර' කවරෙ යැ: නාමරූපයට විඤ්ඤාණය හේතු ද ප්‍රත්‍යය ද වෙයි. (තණ්හා සංඛ්‍යාත) බීජය හේතු යැ, එහෙයින් අවිද්‍යාව ද සංස්කාරයෝ ද ප්‍රත්‍ය ය,. (නිවත්තනියො. ... පරභණ්ඩපච්චයො?) මෙසේ සම්මාදිට්ඨියට පරතොඝොසය ද යෝනිසෝමනසිකාරය ද ප්‍රත්‍යය වෙයි. යම් ප්‍රඥාවක් උපදවා ද, තෙල ප්‍රඥාව සම්මා දිට්ඨියට හේතු යැ, එයින් සම්මාසංකල්ප උපදී. (යා සම්මා සමාධි?) මේ පරික්ඛාර යි.

16\. එහි 'සමරොපන' කවරෙ යත්: 'මේ මම් වෙමී' දෘෂ්ටිවශයෙන් නො දක්නේ දුක්ඛ වශයෙන් රොග වශයෙන් දකී. (පසළොස් පදයෝ දැක්විය යුත්තාහු ය.)

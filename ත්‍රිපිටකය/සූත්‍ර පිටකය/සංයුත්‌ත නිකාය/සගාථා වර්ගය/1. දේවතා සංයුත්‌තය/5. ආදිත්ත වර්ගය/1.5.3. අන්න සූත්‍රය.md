ත්‍රිපිටකය » සූත්‍ර පිටකය » සංයුත්‌ත නිකාය » සගාථා වර්ගය » 1. දේවතා සංයුත්‌තය » 5. ආදිත්ත වර්ගය

# 1.5.3. අන්න සූත්‍රය

\[දෙවි:\]

43\. දෙව්මිනිස් දෙකොටස වූවෝ අහාරය ම පතත්. යම් හෙයෙකින් යමෙක් අහාරය නො පතා නම්, හේ කවර නම් යකෙක් ද?

\[භගවත්හු:\]

යම් කෙනෙක් පහන් සිතින් සැදැහැයෙන් ඒ අහාරය දෙද්ද, මෙලෙව්හි ද පරලෙව්හි ද අහාරය ඔහු ම සෙවුනේ ය.

එහෙයින් මසුරුමල මැඩලන සුලු වූයේ මසුරුකම දුරු කොට දන් දෙන්නේ ය. පින් සත්ත්වයන්ට පරලොව පිහිට වේ.

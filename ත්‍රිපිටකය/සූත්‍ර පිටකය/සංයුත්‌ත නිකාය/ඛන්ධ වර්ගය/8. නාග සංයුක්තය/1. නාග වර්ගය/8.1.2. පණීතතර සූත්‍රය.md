ත්‍රිපිටකය » සූත්‍ර පිටකය » සංයුත්‌ත නිකාය » ඛන්ධ වර්ගය » 8. නාග සංයුක්තය » 1. නාග වර්ගය

# 8.1.2. පණීතතර සූත්‍රය

343\. **සැවැත්නුවර:**

මහණෙනි, මේ නාගයෝනි සතරෙකි. කවර සතරෙක් ද යත්: අණ්ඩජ නාගයෝ ය, ජලාබුජ නාගයෝ ය, සංසෙදජ නාගයෝ ය, ඔපපාතික නාගයෝ යි.

මහණෙනි, එහි අණ්ඩජ නාගයන්ට වඩා ජලාබුජ නාගයොත් සංසෙදජ නාගයොත් ඔපපාතික නාගයොත් ඉතා ප්‍රණීතයහ.

මහණෙනි, එහි අණ්ඩජ නාගයන්ටත් ජලාබුජ නාගයන්ටත් වඩා සංසෙදජ නාගයොත් ඔපපාතික නාගයොත් ඉතා ප්‍රණීතයහ.

මහණෙනි, එහි අණ්ඩජ නාගයන්ටත් ජලාබුජ නාගයන්ටත් සංසෙදජ නාගයන්ටත් වඩා ඔපපාතික නාගයො ඉතා ප්‍රණීතයහ. මහණෙනි, මොහු සිවු නාගයෝනීහු යි.

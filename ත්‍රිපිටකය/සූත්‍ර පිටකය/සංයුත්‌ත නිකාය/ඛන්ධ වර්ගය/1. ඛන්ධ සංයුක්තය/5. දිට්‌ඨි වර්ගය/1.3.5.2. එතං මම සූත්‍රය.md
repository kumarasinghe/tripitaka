ත්‍රිපිටකය » සූත්‍ර පිටකය » සංයුත්‌ත නිකාය » ඛන්ධ වර්ගය » 1. ඛන්ධ සංයුක්තය » 5. දිට්‌ඨි වර්ගය

# 1.3.5.2. එතං මම සූත්‍රය

151\. **සැවැත්නුවර:**

මහණෙනි, කුමක් ඇති කල්හි කුමක් නිසා කුමක් ප්‍රත්‍ය කොට “තෙල මාගේ යැ, තෙල මම වෙමි, තෙල මාගේ ආත්ම ය”යි දකී දැ”යි?

වහන්ස, අපගේ දහම්හු භාග්‍යවතුන් වහන්සේ මුල් කොට ඇතියහ ...

මහණෙනි, රූපය ඇති කල්හි රූපය නිසා රූපය ප්‍රත්‍ය කොට “තෙල මාගේ යැ, තෙලෙ මම වෙමි, තෙල මාගේ ආත්මය ය”යි දකියි, වේදනාව ඇති කල්හි … සංඥාව ඇති කල්හි ... සංස්කාර ඇති කල්හි ... විඥානය ඇති කල්හි විඥානය නිසා විඥානය ප්‍රත්‍ය කොට “තෙල මාගේ ය, තෙලෙ මම වෙමි. තෙල මාගේ ආත්මය ය”යි දකී.

මහණෙනි, “ඒ කිමැ යි හඟිවු ද? රූපය නිත්‍ය හෝ වේද? අනිත්‍ය හෝ වේ දැ”යි?

වහන්ස, අනිත්‍ය යැ. යමක් අනිත්‍ය නම් ... වෙනස් වන ස්වභාව ඇත් නම් එය නො ඇසුරු කොට “තෙල මාගේ යැ, තෙල මම වෙමි, තෙල මාගේ ආත්මය ය”යි දක්නේ දැ යි? වහන්ස, තෙල නො වේ ම යැ.

වේදනාව ... සංඥාව ... සංස්කාර ... විඥානය නිත්‍ය හෝ වේද? අනිත්‍ය හෝ වේ දැ”යි? වහන්ස, අනිත්‍ය යැ.

යමක් අනිත්‍ය නම් ... වෙනස් වන ස්වභාව ඇත් නම් එය නො ඇසුරු කොට “තෙල මාගේ යැ, තෙල මම වෙමි, තෙල මාගේ ආත්ම ය”යි දක්නේ දැ යි? වහන්ස තෙල නො වේ ම යැ.

මෙසේ දක්නා ... මේ බැව් පිණිස අනෙකෙක් නැතැ යි දැනගනී යි.

ත්‍රිපිටකය » සූත්‍ර පිටකය » සංයුත්‌ත නිකාය » ඛන්ධ වර්ගය » 1. ඛන්ධ සංයුක්තය » 1. නකුලපිතු වර්ගය

# 1.1.1.8. දෙවැනි උපාදාපරිතස්‌සනා සූත්‍රය

8\. **සැවැත්නුවර:**

මහණෙනි, තොපට උපාදාපරිතස්සනාව ද, අනුපාදාඅපරිතස්සනාවද දේශනා කරන්නෙමි. එය අසවු ... මහණෙනි, උපාදාපරිතස්සනා කිසෙයින් වේය යත්:

මහණෙනි, මෙලොවැ අශ්‍රැතවත් පෘථග්ජන රූපය “තෙල මගේ යැ, තෙල මම වෙමි, තෙල මාගේ ආත්ම” යි දකියි. ඔහුගේ ඒ රූපය පෙරැළෙයි, අන් අයුරු වෙයි. රූපයාගේ විපරිණාම අන්‍යථාභාවයෙන් ඔහුට සෝක – පරිදේව – දුක්ඛ – දෝමනස්ස – උපයාසයෝ උපදිති. වේදනාව ... සංඥාව ... සංස්කාර ... විඥානය “තෙල මාගේ යැ, තෙල මම වෙමි, තෙල මාගේ ආත්මය” යි දකියි. ඔහුගේ ඒ විඥානය පෙරැළෙයි, අන් අයුරු වෙයි. ඔහුට විඥානයාගේ විපරිණාම – අන්‍යථාභාවයෙන් සෝක – පරිදේව – දුක්ඛ – දෝමනස්ස – උපයාසයෝ උපදිත්.

මහණෙනි, මෙසෙයින් (තණ්හා මාන – දිට්ඨී – විසින්) උපාදාපරිතස්සන වෙයි.

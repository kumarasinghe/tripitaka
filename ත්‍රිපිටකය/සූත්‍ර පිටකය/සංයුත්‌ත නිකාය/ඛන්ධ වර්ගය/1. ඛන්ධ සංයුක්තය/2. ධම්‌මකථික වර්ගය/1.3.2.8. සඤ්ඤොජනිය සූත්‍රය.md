ත්‍රිපිටකය » සූත්‍ර පිටකය » සංයුත්‌ත නිකාය » ඛන්ධ වර්ගය » 1. ඛන්ධ සංයුක්තය » 2. ධම්‌මකථික වර්ගය

# 1.3.2.8. සඤ්ඤොජනිය සූත්‍රය

120\. **සැවැත්නුවර:**

මහණෙනි සංයෝජනිය (සංයෝජනයන්ට හිත වූ) ධර්ම ද සංයෝජන ද දේශනා කරන්නෙමි. එය අසවු.

මහණෙනි සංයෝජනිය ධර්මයෝ කවරහු ද, සංයෝජන කවරහු ද යත්:

මහණෙනි, රූපය සංයෝජනිය දහමෙකි, එහි යම් ඡන්දරාගයෙක් වේ ද, එය එහි සංයෝජන ය යි. වේදනාව සංයෝජනිය දහමෙකි. එහි යම් ඡන්දරාගයෙක් වේ ද, එය එහි සංයෝජන ය යි. සංඥාව ... සංස්කාර ... විඥානය සංයෝජනිය දහමෙකි. එහි යම් ඡන්දරාගයෙක් වේ ද එය එහි සංයෝජන යි. මහණෙනි, මොහු සංයෝජනිය දහම්හු යයි කියනු ලැබෙත්. මේ (ඡන්දරාගය) සංයෝජන යි.

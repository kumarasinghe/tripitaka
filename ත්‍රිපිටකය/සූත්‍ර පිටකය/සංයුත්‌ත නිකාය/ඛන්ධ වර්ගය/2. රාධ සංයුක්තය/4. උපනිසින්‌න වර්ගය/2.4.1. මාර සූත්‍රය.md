ත්‍රිපිටකය » සූත්‍ර පිටකය » සංයුත්‌ත නිකාය » ඛන්ධ වර්ගය » 2. රාධ සංයුක්තය » 4. උපනිසින්‌න වර්ගය

# 2.4.1. මාර සූත්‍රය

194\. **සැවැත්නුවර:**

එ කල්හි ආයුෂ්මත් **රාධ** තෙරණුවෝ භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේ වැඳ එකත්පස් ව හුන්හ. එකත්පස් ව හුන් ආයුෂ්මත් රාධ තෙරුන්ට භාග්‍යවතුන් වහන්සේ මෙය වදාළ සේක: රාධය, “යමෙක් මාර නම් එහි ලා තොපගේ ඡන්‍දය පහකට යුතුයැ. රාගය පහකට යුතුයැ, ඡන්‍දරාගය පහකට යුතුයි.

රාධය, කිමෙක් මරු ද යත්: රාධය, රූපය මාර යැ. එහි ලා තොපගේ ඡන්දය පහකටයුතු ය. රාගය පහකටයුතු ය. ඡන්දරාගය පහකටයුතු යි. වෙදනාව …සංඥාව … සංස්කාර … විඥානය මාර යැ. එහිලා තොපගේ ඡන්දය පහකටයුතු යැ, රාගය පහකටයුතු යැ, ඡන්දරාගය පහකටයුතු යි. රාධය යමෙක් මාර නම් එහිලා තොපගේ ඡන්දය පහකටයුතු යැ, රාගය පහකටයුතු යැ, ඡන්දරාගය පහකටයුතු ය”යි.

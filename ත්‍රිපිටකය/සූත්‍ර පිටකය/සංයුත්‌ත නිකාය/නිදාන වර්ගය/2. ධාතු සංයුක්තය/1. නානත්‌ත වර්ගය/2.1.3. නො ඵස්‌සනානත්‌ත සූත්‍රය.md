ත්‍රිපිටකය » සූත්‍ර පිටකය » සංයුත්‌ත නිකාය » නිදාන වර්ගය » 2. ධාතු සංයුක්තය » 1. නානත්‌ත වර්ගය

# 2.1.3. නො ඵස්‌සනානත්‌ත සූත්‍රය

227\. **සැවැත්නුවර-**

මහණෙනි, ධාතුනානාත්‌වය නිසා එස්සනානාත්‌වය උපදී. එස්සනානාත්‌වය නිසා ධාතුනානාත්‌වය නූපදී.

මහණෙනි, ධාතුනානාත්‌වය කවරේද යත්: චක්ඛුධාතු ය ... මනොධාතු ය යි. මහණෙනි, මේ ධාතුනානාත්‌වය යි කියනු ලැබේ.

මහණෙනි, කෙසේ නම් ධාතුනානාත්‌වය නිසා එස්සනානාත්‌වය උපදී ද? එස්සනානාත්‌වය නිසා ධාතුනානාත්‌වය නූපදී ද? මහණෙනි, චක්ඛුධාතුව නිසා චක්ඛුසම්ඵස්සය උපදී. චක්ඛුසම්ඵස්සය නිසා චක්ඛුධාතුව නූපදී … මනෝ ධාතුව නිසා මනෝසම්ඵස්සය උපදී. මනෝසම්ඵස්සය නිසා මනෝධාතුව නූපදී. මහණෙනි, මෙසේ ධාතුනානාත්‌වය නිසා ඵස්‌සනානාත්‌වය උපදී. එස්සනානාත්‌වය නිසා ධාතුනානාත්‌වය නූපදී යි.

ත්‍රිපිටකය » සූත්‍ර පිටකය » සංයුත්‌ත නිකාය » නිදාන වර්ගය » 7. ලක්ඛණ සංයුක්තය » 2. දෙවනි වර්ගය

# 7.2.7. භික්‌ඛු සූත්‍රය

378\. ඇවැත්නි, මෙහි මම **ගිජුකුළු** පව්වෙන් බස්නෙම් අහසෙහි ගමන් කරණ මහණකු දිටිමි. ඔහුගේ සඟළ ද හාත්පසින් ඇවිල ගත්තේ ය. ගිනි ගෙණ දිලියෙන්නේ ය. ගිනිදැල් සහිත ය. පාත්‍රය ද හාත්පසින් ඇවිල ගත්තේ ය. ගිනි ගෙණ දිලියෙන්නේ ය. ගිනිදැල් සහිතය, කාබාන ද ආදිත්තය, සම්පජ්ජලිත ය, සජොතිභූත ය. කය ද ආදිත්ත ය, සම්පජ්ජලිත ය, සජොතිභූත ය. හෙතෙමේ ද බැගෑ හඬ කෙරෙයි. … \[ඉක්බිති භාග්‍යවතුන් වහන්සේ ...\] මහණෙනි, මේ මහණ තෙමේ කසුප් සම්මාසම්බුදුරජාණන් වහන්සේගේ සස්නෙහි පවිටු මහණෙක් විය ... ඒ කර්මයාගේ විපාකාවශේෂයෙන් මෙබඳු අත්බැව් පිළිලැබීමක් විඳී යි වදාළසේක.

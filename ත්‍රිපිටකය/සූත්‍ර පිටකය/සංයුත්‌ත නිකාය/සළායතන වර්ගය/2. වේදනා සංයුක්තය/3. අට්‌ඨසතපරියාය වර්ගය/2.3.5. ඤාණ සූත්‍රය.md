ත්‍රිපිටකය » සූත්‍ර පිටකය » සංයුත්‌ත නිකාය » සළායතන වර්ගය » 2. වේදනා සංයුක්තය » 3. අට්‌ඨසතපරියාය වර්ගය

# 2.3.5. ඤාණ සූත්‍රය

273\. මහණෙනි, මොහු වේදනාවෝ ය යි පෙර නො ඇසූ විරූ දහම්හි මට ඇස පහළ විය. විදු පහල විය. පැන පහළ විය. නැණ පහළ විය. එලිය පහළ විය. මහණෙනි, මේ වේදනා සමුදය ය යි පෙර නො ඇසූ විරූ දහම්හි මට ඇස පහළ විය … එලිය පහළ විය. මහණෙනි, මේ වේදනාසමුදයගමිනී පටිපදව ය යි පෙර නො ඇසූ විරූ දහම්හි මට ඇස පහළ විය. ... එලිය පහළ විය. මහණෙනි, මේ වේදනානිරෝධ ය යි පෙර නො ඇසූ වීරූ දහම්හි මට ඇස පහළ විය. ... එලිය පහළ විය. මහණෙනි, මේ වේදනානිරෝධගමිනී පටිපදව ය යි පෙර නො ඇසූ විරූ දහම්හි මට ... මහණෙනි, මේ වේදනාවේ ආස්වාදය යි පෙර නො ඇසූ විරූ දහම්හි මට … මහණෙනි, මේ වේදනාවේ ආදීනවය යි පෙර නො ඇසූ විරූ දහම්හි මට ... මහණෙනි, මේ වේදනාවේ නිස්සරණ ය යි පෙර නො ඇසූ වීරූ දහම්හි ඇස පහළ විය. නැණ පහළ විය. පැන පහළ විය. විදු පහළ විය. එලිය පහළ වී ය යි.

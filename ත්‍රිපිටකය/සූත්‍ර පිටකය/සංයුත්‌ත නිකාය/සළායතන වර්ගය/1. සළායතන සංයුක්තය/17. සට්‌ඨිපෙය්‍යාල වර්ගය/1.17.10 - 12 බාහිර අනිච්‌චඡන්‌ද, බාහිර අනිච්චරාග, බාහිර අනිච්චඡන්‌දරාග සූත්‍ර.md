ත්‍රිපිටකය » සූත්‍ර පිටකය » සංයුත්‌ත නිකාය » සළායතන වර්ගය » 1. සළායතන සංයුක්තය » 17. සට්‌ඨිපෙය්‍යාල වර්ගය

# 1.17.10 - 12 බාහිර අනිච්‌චඡන්‌ද, බාහිර අනිච්චරාග, බාහිර අනිච්චඡන්‌දරාග සූත්‍ර

177 – 179. මහණෙනි, යමක් අනිත්‍ය නම් එහි ලා තොපගේ ඡන්දය පහකටයුතු ය, රාගය පහකටයුතු ය, ඡන්දරාගය පහකටයුතු ය. මහණෙනි, කිමෙක් අනිත්‍ය ද යත්: මහණෙනි, රූපයෝ අනිත්‍යය හ, එහි ලා තොපගේ ඡන්දය පහකටයුතු ය, රාගය පහකටයුතු ය, ඡන්දරාගය පහකටයුතු ය. ශබ්දයෝ ... ගන්ධයෝ ... රසයෝ ... ස්ප්‍රෂ්ටව්‍යයෝ ... දහම්හු අනිත්‍යයහ, එහි ලා තොපගේ ඡන්දය පහකටයුතු ය, රාගය පහකටයුතු ය, ඡන්දරාගය පහකටයුතු ය. මහණෙනි, යමක් අනිත්‍ය නම් එහි ලා තොපගේ ඡන්දය පහකට යුතු ය, රාගය පහකටයුතු ය, ඡන්දරාගය පහකටයුතු යි.

ත්‍රිපිටකය » සූත්‍ර පිටකය » සංයුත්‌ත නිකාය » සළායතන වර්ගය » 1. සළායතන සංයුක්තය » 15. නවපුරාණ වර්ගය

# 1.15.9. ඉන්‌ද්‍රියසම්‌පන්‌න සූත්‍රය

154\. **සැවැත්නුවර–**

එකල්හි එක්තරා මහණෙක් භාග්‍යවතුන් වහන්සේ වෙත එළඹියේ ය. ... එකත්පස් ව හුන් ඒ මහණ තෙමේ භාග්‍යවතුන් වහන්සේට මෙය සැලකෙළේ ය: වහන්ස, ඉන්ද්‍රියසම්පන්න ය, ඉන්ද්‍රියසම්පන්න ය යි කියනු ලැබේ. වහන්ස, කෙතෙකින් ඉන්ද්‍රියසම්පන්න වේ දැ? යි.

මහණ, ඉදින් චක්ඛුන්ද්‍රියයෙහි උදයව්‍යය අනුව දකිමින් වෙසෙන්නේ චක්ඛුන්ද්‍රියයෙහි කලකිරේ ද ... සොතින්ද්‍රියයෙහි ... ඝානින්ද්‍රියයෙහි ... ජිව්හින්ද්‍රියයෙහි ... කායින්ද්‍රියයෙහි ... මහණ, ඉදින් මනින්ද්‍රියයෙහි උදයව්‍යය අනුව දකිමින් වෙසෙන්නේ මනින්ද්‍රියයෙහි කලකිරේ ද, කලකිරෙන්නේ නො ඇලෙයි. නො ඇලුම් හෙයින් මිදෙයි. මිදුණු කල්හි මිදුණේ යයි දැනීම වෙයි. ඉපැද්ම ගෙවිණ. බඹසර වැස නිමවන ලදි. කටයුතු කරන ලදි. මේ රහත්බව පිණිස අනෙකක් නැතැ යි දැනගනී. මහණ, මෙතෙකින් ඉන්ද්‍රියසම්පන්න වේ යි.

ත්‍රිපිටකය » සූත්‍ර පිටකය » සංයුත්‌ත නිකාය » මහා වර්ගය » 8. අනුරුද්ධ සංයුක්තය » 1. රහොගත වර්ගය

# 8.1.5. දුතිය කණ්‌ටකී සූත්‍රය

3615\. ඇවැත්නි **අනුරුද්ධයෙනි**, අසෙඛ (රහත්) මහණ කවර දහම් උපයා ගෙන විසිය යුතු දැයි? ඇවැත්නි **සාරිපුත්තයෙනි**, අසෙඛමහණ විසින් සිවු සීවටන් උපයා ගෙන විසිය යුතුය. කවර සිවු සීවටන්හුද යත්: ඇවැත්නි, මෙහි මහණ කයෙහි කය අනු ව දක්නාසුලු ව කෙලෙස් තවන වැර ඇති ව මනා දැනුම් ඇති ව කාලෙව්හි දැඩි ලොබ හා දොම්නස දුරු කොට වෙසේ. විඳුම්හි ... සිත්හි ... දහම්හි දහම් අනු ව දක්නාසුලුව කෙලෙස් තවන වැර ඇති ව මනා දැනුම් ඇති ව සිහි ඇති ව දහම් ලෙව්හි දැඩි ලොබ හා දොම්නස දුරු කොට වෙසේ. ඇවැත්නි සාරිපුත්තයෙනි, අසෙඛමහණ විසින් සිවු සීවටන් උපයා ගෙන විසිය යුතු යි.

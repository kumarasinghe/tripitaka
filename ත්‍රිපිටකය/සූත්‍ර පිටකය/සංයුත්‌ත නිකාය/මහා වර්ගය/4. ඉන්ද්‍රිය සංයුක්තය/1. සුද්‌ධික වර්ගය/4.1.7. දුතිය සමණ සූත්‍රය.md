ත්‍රිපිටකය » සූත්‍ර පිටකය » සංයුත්‌ත නිකාය » මහා වර්ගය » 4. ඉන්ද්‍රිය සංයුක්තය » 1. සුද්‌ධික වර්ගය

# 4.1.7. දුතිය සමණ සූත්‍රය

1691\. මහණෙනි, යම්කිසි මහණ කෙනෙක් හෝ බමුණු කෙනෙක් හෝ සද්ධින්ද්‍රිය නො දනිත් ද, සද්ධින්ද්‍රිය සමුදය නො දනිත්ද, සද්ධින්ද්‍රිය නිරෝධය නො දනිත්ද, සද්ධින්ද්‍රිය නිරෝධගාමිනීපටිපදාව නො දනිත්ද, විරියින්ද්‍රිය නො දනිත්ද, ... සතින්ද්‍රිය නො දනිත්ද, ... සමාධින්ද්‍රිය නො දනිත්ද, ... පඤ්ඤින්ද්‍රිය නො දනිත් ද, පඤ්ඤින්ද්‍රිය සමුදය නො දනිත් ද, පඤ්ඤින්ද්‍රිය නිරොධය නො දනිත් ද, පඤ්ඤින්ද්‍රිය නිරොධගාමිනීපටිපදාව නො දනිත් ද, මහණෙනි, ඒ මේ මහණෝ හෝ බමුණෝ හෝ මහණුන් කෙරෙහි හෝ මහණ යයි යම්මත නො වෙත්. බමුණන් කෙරෙහි හෝ බමුණු යයි සම්මත නො වෙත්. ඒ ඇවැත්හු ශ්‍රාමණ්‍යාර්ථය හෝ බ්‍රහ්මණ්‍යාර්ථය හෝ දිටුදැමියෙහි ම තෙමේ වෙසෙසින් දැන පසක් කොට එයට පැමිණ නො ද වෙසෙත්.

මහණෙනි, යම් කිසි මහණ කෙනෙක් හෝ බමුණු කෙනෙක් හෝ සද්ධින්ද්‍රිය දනිත් ද, සද්ධින්ද්‍රිය සමුදය දනිත් ද, සද්ධින්ද්‍රිය නිරොධය දනිත් ද, සද්ධින්ද්‍රිය නිරොධගාමිනීපටිපදාව දනිත් ද, විරියධින්ද්‍රිය දනිත් ද, ... සතින්ද්‍රිය දනිත් ද ... සමාධින්ද්‍රිය දනිත් ද ... පඤ්ඤින්ද්‍රිය දනිත් ද, පඤ්ඤින්ද්‍රිය සමුදය දනිත් ද, පඤ්ඤින්ද්‍රිය නිරොධය දනිත් ද, පඤ්ඤින්ද්‍රිය නිරොධගාමිනී පටිපදාව දනිත් ද, මහණෙනි, ඒ මේ මහණෝ හෝ බමුණෝ හෝ මහණුන් කෙරෙහි ත් මහණ යයි යම්මත හ. බමුණන් කෙරෙහිත් හෝ බමුණු යයි සම්මත හ. ඒ ඇවැත්හු ද ශ්‍රාමණ්‍යාර්ථය ද, බ්‍රහ්මණ්‍යාර්ථය ද, දිටුදැමියෙහි ම වෙසෙසින් දැන පසක් කොට එයට පැමිණ වෙසෙති යි.

ත්‍රිපිටකය » සූත්‍ර පිටකය » සංයුත්‌ත නිකාය » මහා වර්ගය » 4. ඉන්ද්‍රිය සංයුක්තය » 1. සුද්‌ධික වර්ගය

# 4.1.8. දට්‌ඨබ්‌බ සූත්‍රය

1692\. මහණෙනි, මේ ඉන්ද්‍රිය පසෙකි. කවර පසෙක් ද යත්: සද්ධින්ද්‍රිය ... පඤ්ඤින්ද්‍රිය යි. මහණෙනි, සද්ධින්ද්‍රිය කොහි ලා දත යුතු ද යත්; සිවුසොවත්අඟෙහිය. මෙහි ලා සද්ධින්ද්‍රිය දතයුතු. මහණෙනි, විරියින්ද්‍රිය කොහි ලා දත යුතු ද යත්: සිවුසම්පදහන්හි ය. මෙහි ලා විරියින්ද්‍රිය දත යුතු. මහණෙනි, සතින්ද්‍රිය කොහි ලා දත යුතු ද යත්: සිවුසීවටන් හි ය. මෙහි ලා සතින්ද්‍රිය දත යුතු. මහණෙනි, සමාධින්ද්‍රිය කොහි ලා දත යුතු ද යත්: සිවුදැහැන් හි ය. මෙහි ලා සමාධින්ද්‍රිය දත යුතු. මහණෙනි, පඤ්ඤින්ද්‍රිය කොහි ලා දත ද යත්: සිවුඅරීසස් හි ය. මෙහි ලා පඤ්ඤින්ද්‍රිය දත යුතු. මහණෙනි, මොහු පසිඳුරෝ යි.

ත්‍රිපිටකය » සූත්‍ර පිටකය » සංයුත්‌ත නිකාය » මහා වර්ගය » 1. මග්ග සංයුක්තය » 15. එසනා වර්ගය

# 1.15.1. එසනා සූත්‍රය

227\. මහණෙනි, මේ ඒසනා (–සෙවුම්) තුනෙකි. කවර තුනෙක යත්; කාමෙසනා (–කම්සැප සෙවුම්), භවෙසනා (–භවසෙවුම්), බ්‍රහ්මචරියෙසනා (–මිසදිටු බඹසර සෙවුම්) යි. මහණෙනි, මේ එසනා තුනයි. මහණෙනි, මේ එසනා තුන වෙසෙසින් දැනීම පිණිස අරීඅටඟිමඟ වැඩිය යුතුයි. කවර අරීඅටඟිමඟෙක් ද යත්: මහණෙනි, මෙහි මහණ තෙමේ විවෙකනිශ්‍රිත විරාගනිශ්‍රිත නිරෝධනිශ්‍රිත ව්‍යාවසර්ගයට නැඹුරු වූ සම්‍යග්දෘෂ්ටිය වඩයි … සම්‍යග්සමාධිය වඩයි. මහණෙනි, මේ එසනා තුන පිරිසිඳ දැනීම පිණිස මේ අරීඅටඟිමඟ වැඩිය යුත්තේ යි.

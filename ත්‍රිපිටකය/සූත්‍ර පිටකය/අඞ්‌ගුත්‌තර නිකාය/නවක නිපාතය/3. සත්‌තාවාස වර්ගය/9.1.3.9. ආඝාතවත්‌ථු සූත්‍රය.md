ත්‍රිපිටකය » සූත්‍ර පිටකය » අඞ්‌ගුත්‌තර නිකාය » නවක නිපාතය » 3. සත්‌තාවාස වර්ගය

# 9.1.3.9. ආඝාතවත්‌ථු සූත්‍රය

(සැවැත්නිදාන යි)

මහණෙනි, මේ ආඝාත වස්තූහු නව දෙනෙකි. කවර නවදෙනෙක යත්:

මට අනර්ථ කළහ යි කෝපය බඳනේ ය. මට අනර්ථ කරති යි කෝපය බඳනේ ය. මට මතුයෙහි අනර්ථ කරති යි කෝපය බඳනේ ය. මාගේ මනවඩන ප්‍රියයාහට අනර්ථ කළහ යි … අනර්ථ කරති යි … මතුයෙහි දු අනර්ථ කරති යි කෝපය බඳනේ ය. මාගේ මන නො ගත් අප්‍රියයාහට අර්ථ කළහ යි … අර්ථ කරති යි … මතුයෙහි දු අර්ථ කරති යි කෝපය බඳනේය. මහණෙනි, මොහු නව ආඝාතවස්තූහු යි.

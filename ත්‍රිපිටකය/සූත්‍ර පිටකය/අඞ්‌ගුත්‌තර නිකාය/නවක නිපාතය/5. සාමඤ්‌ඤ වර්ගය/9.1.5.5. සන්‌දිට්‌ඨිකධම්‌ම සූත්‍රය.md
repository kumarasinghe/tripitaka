ත්‍රිපිටකය » සූත්‍ර පිටකය » අඞ්‌ගුත්‌තර නිකාය » නවක නිපාතය » 5. සාමඤ්‌ඤ වර්ගය

# 9.1.5.5. සන්‌දිට්‌ඨිකධම්‌ම සූත්‍රය

(කොසඹෑනිදාන යි)

ඇවැත්නි, ධර්‍මය සන්දිට්ඨික ය, (තමා විසින් දැකිය යුත්තෙක) දර්‍මය සන්දිට්ඨික යයි කියනු ලැබේ. ඇවැත්නි, කෙතෙක් කරුණින් ධර්මය සන්දිට්ඨික යයි භාග්‍යවතුන් වහන්සේ විසින් දෙසන ලද දැයි. ඇවැත්නි මෙ සස්නෙහි මහණ කාමයෙන් වෙන් ව ම ප්‍රථමධ්‍යානයට පැමිණ වාස කෙරෙයි … ඇවැත්නි, මෙතෙකිනුදු ධර්මය සන්දිට්ඨික යයි පර්යායයෙන් භාග්‍යවතුන් වහන්සේ විසින් දෙසන ලද ...

තවද ඇවැත්නි, මහණ සර්‍වථායෙන් නෙවසඤ්ඤානාසඤ්ඤායතනය ඉක්ම සඤ්ඤාවෙදයිතනිරොධයට එළැඹ වෙසෙයි. (සංඥාවෙදයිතනිරොධවිදර්‍ශනා සඞ්ඛ්‍යාත) නුවණිනුදු දැකැ ඔහුගේ ආස්‍රවයෝ පරික්ෂීණ වෙත්. ඇවැත්නි, මෙතෙකිනුදු ධර්මය සන්දිට්ඨික යයි නිෂ්පර්යායයෙන් භාග්‍යවතුන් වහන්සේ විසින් දෙසන ලදැ යි.

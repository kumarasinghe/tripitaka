ත්‍රිපිටකය » සූත්‍ර පිටකය » අඞ්‌ගුත්‌තර නිකාය » නවක නිපාතය » (9) 4. ඉද්‌ධිපාද වර්ගය

# 9.2.4.1. සික්‌ඛාදුබ්බල්‍ය ඉද්ධිපාද සූත්‍රය

(සැවැත්නිදාන යි)

මහණෙනි, මේ ශික්ෂාදෞර්බල්‍යයෝ පස්දෙනෙකි. කවර පස්දෙනෙක යත්:

පාණාතිපාත ය … සුරාමෙරයමජ්ජපමාදට්ඨාන යි, මහණෙනි, මේ පඤ්චසික්ඛාදුබ්බල්‍ය යි.

මහණෙනි, මේ පඤ්චශික්ෂාදෞර්බල්‍යයන්ගේ ප්‍රහාණය පිණිස මේ සතර ඍද්ධිපාදයෝ වැඩිය යුතුවහ. කවර සතරෙක යත්:

මහණෙනි, මෙ සස්නෙහි මහණ ඡන්දසමාධිපධානසඞ්ඛාර සමන්නාගත වූ ඉද්ධීපාද වඩයි. විරියසමාධි … චිත්තසමාධි … වීමංසාසමාධිපධානසඞ්ඛාර සමන්වාගත ඉද්ධිපාද වඩයි. මහණෙනි, මේ පඤ්චශික්ෂා දෞර්බල්‍යයන්ගේ ප්‍රහාණය පිණිස මේ සතර ඉද්ධිපාද වැඩිය යුතු යි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » තික නිපාතය » උද්දාන ගාථා

# \[උද්දාන ගාථා\]

1\. ඤාණසමනුපස්සනායෙන් දක්නා හෙයින් පරමවිශුද්ධදර්ශී වූ සර්‍වඥයන් වහන්සේ විසින් පවර අඞ්ගුත්තරනිකායෙහි ලා නිපාතයෝ එකොළොස් දෙනෙක් වදාරණ ලදහ. ආදිය පටන් කොට ඒ නිපාතයන් උද්දානගාථා විසින් අසව:

(ඒකකනිපාතය)

2\. ස්ත්‍රීරූපය, පුරුෂරූපය, පඤ්චනීවරණසූත්‍රයෝ ය, අකම්මනියාදි පසය, අදන්තවිශේෂණය පටන් කොට චිත්තසූත්‍ර පසය. (මෙහි ප්‍රථම වර්‍ගයෙහි ස්ත්‍රීරූපාදී පසෙක, පුරුෂරූපාදී පසෙකැයි සූත්‍ර දසයෙක, ද්වීතිය වර්‍ගයෙහි පඤ්චනීවරණයන්ගේ උත්පාද අනුත්පාද භෙදයෙන් සූත්‍ර දසයෙක, තෘතීයවර්‍ගයෙහි චිත්තයාගේ අකර්‍මණ්‍යාදි භේදයෙන් සූත්‍ර දසයෙක, චතුත්ර්‍ථ වර්‍ගයෙහි චිත්තයාගේ අදාන්තාදි භේදයෙන් සූත්‍ර දසයෙකැ යි මෙ හැම සතළිසෙක.)

3-4. සූක, පදුට්ඨ, රහද, ඵන්දන, ලහු පරිවත්ත, පභස්සර සූත්‍රයෝ ය. ආසේවති - භාවෙති - මනසිකරෝති යී තුන් සූත්‍රයෝ ය. ‘අකුසලභාගියා - කුසලභාගියා’යි ‘භාගී’ භාගයෙන් ගත් අන්‍ය සූත්‍රයෝ දෙදෙනෙක. ‘උප්පජ්ජන්ති’ ‘පරිහානි’ ‘අනත්තාය - අසම්මොසාය’ යන පද භේදයෙන් ගත් සූත්‍රයෝ ය. පර්‍ය්‍යවසානසූත්‍රයෙහි එන ‘අනුයෝගෝ අකුසලානං’ යනාදි තෙල සතර මුඛයෝ චතුකොටි නම් වෙති. ඔහු ‘නාහං භික්ඛවෙ’ යනාදි හැම සූත්‍රයෙහි නම් විසින් වැටෙති.

(මෙහි දසවන වර්ගයෙහි දෙතිස්වන සූත්‍රය අවසන් කොට හැම සූත්‍ර පැවසිනි. ‘පභස්සර’ සූත්‍රයෝ නම්: පස්වන සවන දෙවර්ගයෙහි අග හා මුල හා එන සතර සූත්‍රයෝ යි. ‘උප්පජ්ජන්ති’ යන ක්‍රියායෙන් ගත් සූත්‍රයෝ නම්: සවන වර්ගයෙහි අටවන සූත්‍රය පටන් කොට අටවන වර්ගයෙහි පස්වන සූත්‍රය අවසන් කොට එන සූත්‍රයෝ ය. අටවන වර්ගයෙහි සවන සූත්‍රය පටන් කොට පරිහාණි සූත්‍ර කියත් ම ව්‍යතිරෙක වශයෙන් වුද්ධිසූත්‍රයෝත් සඞ්ගෘහීත වෙත්නු යි ඔහු එහි ම ඇතුළත් වෙති. ‘අනත්ථාය - අසම්මොසාය’ යන පදභේදයෙන් ගත් සූත්‍ර රාශියෙහිදු ව්‍යතිරේඛපක්ෂය ඇතුළත් වේ. “අනුයොගො අකුසලානං, අනනුයොගො කුසලානං, අනුයොගො කුසලානං, අනනුයොගො අකුසලානං” යන සතර කෙළෙක් පර්‍ය්‍යවසාන සූත්‍රයෙහි ඇත. එයින් ‘චතුකොටි’ නමි. “නාහං භික්ඛවෙ අඤ්ඤං එකධම්මම්පි සමනුපස්සාමි” යනාදි මුල කියූ සූත්‍රජාතය හැම ම එනමින් ගත් සේ කීහ. එයින් ම ඒ චතුකොටිය සර්‍වවර්‍තතී වෙයි.)

5\. ‘අධම්ම - අවිනය’ දෙපදයෙන් එන සූත්‍ර ය, ‘භාසිත - ආචිණ්ණ’ දෙපදයෙනුදු පස්වන ‘පඤ්ඤත්ත’ පදයෙනුදු ගත් සූත්‍රය. ‘ආපත්ති - ලහුක - දුට්ඨුල්ල’ යන පදභේදයෙන් ගත් සූත්‍ර ය. ‘සාවසෙස - අනවසෙස’ ආදී ක්‍රමයෙන් වෙන් කොට ගත් සූත්‍ර ය.

6\. (තෙළෙස්වන වර්ගයෙහි මුල) ‘පුග්ගල’ පදයෙන් යුත් සූත්‍ර ය. (එහි අග) ‘සාරිපුත්ත’ පදයෙන් ගත් සූත්‍ර ය. එසෙයින්ම ‘එතදග්ග’ පාළියෙහි එන සූත්‍ර ය. අට්ඨානපාළි සූත්‍ර ය, ‘නිබ්බිදාය - සම්බෝධාය’ යන පෙදෙන් බිඳි සූත්‍ර ය. ‘අනුප්පන්න - කුසල’ යන පෙදෙන් බිඳි සූත්‍ර ය. (මෙහි ද අනුප්පන්න අකුසල’ ආදී ව්‍යතිරේක පක්ෂය ද ඇතුළති.)

7\. ‘මිච්ඡාදිට්ඨි පවඩ්ඪති’ ‘යෙනෙවං සත්තා’ ‘අසද්ධම්මා වුට්ඨාපෙත්වා’ යන ආදී පෙදෙන් බිඳි සූත්‍ර ය. ‘මහාසාවජ්ජං’ යන මෙහිදු ‘ඛිපං ඔඩ්ඩෙය්‍ය’ යන මෙහිදු ‘සාවජ්ජං, ඛිපං’ යන දෙපෙදෙන් බිඳි සූත්‍ර දෙක ය. ‘දුරක්ඛාතෙ’ යන පෙදෙන් බිඳි සූත්‍ර ය. එහිදු ‘යඤ්ච සමාදපෙති’ යන පෙදෙන් බිඳි සූත්‍ර ය.

8\. ‘මනුස්සෙසු’ යන පෙදෙන් බිඳි සූත්‍ර ය. ‘මජ්ඣිමෙසු’ යන පෙදෙන් බිඳි සූත්‍ර ය. ‘පඤ්ඤාවන්තො’ යන පෙදෙන් බිඳි සූත්‍ර ය. ‘අරියෙන පඤ්ඤා - චක්ඛුනා’ යන පෙදෙන් බිඳි සූත්‍ර ය. (තථාගතං දස්සනාය - ධම්මවිනයං සවණාය - ධම්මං ධාරෙන්ති යන) දර්ශන ශ්‍රවණධාරණයෙන් වෙන් කළ සූත්‍ර ය. (අත්ථං උපපරික්ඛන්ති - අත්ථමඤ්ඤාය මෙහි) උපපරික්ඛණයෙන් බිඳි සූත්‍රය හා ‘අත්ථමඤ්ඤාය’ යන පෙදෙන් බිඳි සූත්‍ර ය.

9\. ‘සංවිජ්ජන්ති’ මෙහි සංවේගයෙන් බිඳි සූත්‍ර ය. ‘යේ සංවිග්ගා’ යන ‘සංවිග්ගා’ පෙදෙන් බිඳි සූත්‍ර ය. ‘වවස්සග්ගාරම්මණං’ යන පෙදෙන් බිඳි සූත්‍ර ය. ‘යේ අන්නග්ගරසග්ගානං’ යන පෙදෙන් බිඳි සූත්‍ර ය. ‘යේ අත්ථරසස්ස’ යන පෙදෙන් බිඳි සූත්‍ර ය.

10\. ‘මනුස්සා චුතා’ මෙයින් බිඳි දෙසූත්‍ර ය. ‘දෙවා චුතා’ මෙයින් බිඳි දෙසූත්‍ර ය. ‘නිරයා චුතා’ මෙයින් බිඳි දෙසූත්‍ර ය. ‘තිරච්ජානයොනියා චුතා’ මෙයින් බිඳි දෙසූත්‍ර ය. ‘පෙත්තිවිසයා චුතා’ මෙයින් බිඳි දෙසූත්‍ර ය යන මේ සූත්‍ර “සෙය්‍යථාපි ... ජම්බුදීපෙ” ආදීන් වදාළ කරුණු හා සසඳා ගන්නේය.

11\. ‘අරඤ්ඤෙ - පිණ්ඩපාත - පාංසුකුල - ධම්මකථික - විනය’ යන පෙදෙන් බිඳි සූත්‍ර ය. ‘බාහුසච්චං ථාවරෙය්‍යං’ යි දෙ පෙදෙන් ගත් දෙසූත්‍ර ය, ‘ආකප්පසම්පන්න පරිවාරසම්පන්න’ යි ‘සම්පන්න’ යන පෙදෙන් බිඳි සූත්‍රයෝ දෙදෙනෙක.

12\. ‘පරිවාර - ඣාන - මෙත්තා’ යන පෙදෙන් බිඳි සූත්‍රය. උත්ථානය වදාළ සූත්‍රය හා ‘ඡන්දසමාධිපධාන ... යි ‘පධාන’ පෙදෙන් බිඳි සූත්‍ර හා ඉන්‍ද්‍රිය - බල - බොජ්ඣඞ්ග සූත්‍ර ය . ‘සම්මාදිට්ඨිං භාවෙති’ ආදී මාර්ග සූත්‍ර ය. ‘තානි අභිභුය්‍ය’ ආදීන් වදාළ ‘අභිභායතන’ සූත්‍ර ය. විමොක්ඛසූත්‍ර හා ‘ආපොකසිණා’ දී කසිණ සූත්‍ර ය.

13\. සඤ්ඤාසූත්‍රයෝ දෙවර්ගයෙක. ‘බුද්ධානුස්සුති’ ආදී අනුස්සති සූත්‍ර ය. ‘මෙත්තාසහගතං’ යනාදි සහගත සූත්‍ර හා වර්ගය යොදා ගන්නේය. මේ අච්ඡරාසඞ්ඝාත වර්ගය යි. ‘මහාසමුද්දෝ - සංවෙගාය - පස්සම්භති - අකුසලාධම්මා - කුසලා ධම්මා’ යන පෙදෙන් බිඳි සූත්‍ර ය.

14-15-16. ‘අවිජ්ජා’ පෙදෙන් බිඳි සූත්‍ර ය, ‘පඤ්ඤාපභෙදාය’ පෙදෙන් බිඳි සූත්‍ර ය, ‘අනෙකධාතුපටිවෙධො’ පෙදෙන් බිඳි සූත්‍ර ය, මේ සියුපිළිසැඹියා කී සූත්‍ර යි. ‘සොතාපත්තිඵලසච්ඡිකිරියාය’ ආදීන් වදාළ ‘ඵල’ පදයෙන් බිඳි සූත්‍ර ය. ‘පඤ්ඤාපටිලාභාය’ ආදීන් වදාළ ‘පටිලාභ - වුද්ධි - වෙපුල්ල - මහා - පුථු - විපුල - ගම්භීර - අසාමන්තා - භූරි - බාහුල්ල - සීඝ - ලහු - භාසු - ජවන - තික්ඛ - නිබ්බේධික’ යන පෙදෙන් බිඳි සූත්‍ර ය. ‘න පරිභුඤ්ජන්ති - අපරිභුත්තං - පරිහීනං - විරද්ධං - තෙ ..පමාදීංසු’ යන පෙදෙන් (අන්වය ව්‍යතිරෙක වශයෙන්) බිඳි සූත්‍ර ය. ‘අනාසේවිතං - අභාවිතං - අබහුලීකතං’ යන පෙදෙන් (අන්වය ව්‍යතිරේක වශයෙන්) බිඳි සූත්‍ර ය. ‘අනභිඤ්ඤාතං - අපරිඤ්ඤාතං’ යන පෙදෙන් (අන්වය ව්‍යතිරෙක වශයෙන්) බිඳි සූත්‍රය. නැවත “අසච්ඡිකතං’ යන පෙදෙන් (අන්වය ව්‍යතිරේක වශයෙන්) බිඳි සූත්‍ර ය.

ප්‍රථමනිපාතයි.

\[දුක නිපාතය\]

\[මෙහි සූත්‍ර සඞ්ඛ්‍යා පෙළෙහි එන සෙයිනැයි දත යුතු.\]

1\. (ප්‍රථම වර්ගයෙහි) වජ්ජ, පධාන, තපනීය - අතපනීය දෙකය, පස්වන උපඤ්ඤාත, සඤ්ඤෝජනීය, කණ්හ, සුක්ක, චරියා, වස්සූපනායිකාය යි සූත්‍ර (දසයෙකි.)

2\. (ද්වීතීයවර්ගයෙහි) බල, බොජ්ඣඞ්ග, ඣාන, ධම්මදේසනා, අධිකරණ, අධම්මචරියා, අකතත්තා, එකංස, අකුසල හා යළි සම්මොස යි සූත්‍ර (දසයෙකි.)

3\. (තෘතීය වර්ගයෙහි) බාල, දුට්ඨ, අභාසිත, හා නෙය්‍යත්ථ දෙකය, පටිච්ජන්නකම්මන්ත, මිච්ඡාදිට්ඨික, සම්මාදිට්ඨික, දුස්සීල, අරඤ්ඤ, විජ්ජාභාගියයයෙනැ යි සූත්‍ර (එකොළොසෙකි)

4\. (චතුර්‍තථවර්ගයෙහි) භූමි, දුප්පතිකාර, කිංවාදී, දක්ඛිණෙය්‍ය, සඤ්ඤෝජන - සමචිත්ත, චරණ, කච්චායන, වොර, පටිපත්ති, බ්‍යඤ්ජනපතිරුපක යෙනැ යි සූත්‍ර (දසයෙකි).

5\. (පඤ්චම වර්ගයෙහි) උත්තාන, වග්ග, අග්ගවතී, අරිය, පරිසකසට, උක්කාවිත, ආමිසගරු, විසමපරිසා, අධම්මිකපරිසා, අධම්මවාදිනී ය යි සූත්‍ර (දසයෙකි.)

6\. (ෂෂ්ඨවර්ගයෙහි) හිත, අච්ජරියමනුස්ස, ආනුතප්පා, ථූපාරහ - බුද්ධ සූත්‍ර දෙක හා අසනි තුණය, කිම්පුරිස, විජායන සූත්‍ර හා සන්නිවාස සූත්‍රයෙක, වචී සංසාර දෙකය යි සූත්‍ර (තෙළෙසකි.)

7\. (සප්තමවර්ගයෙහි) ගිහීසුඛ, කාමසුඛ, උපධිසුඛ, සාසව, සාමිසසුඛ, අරියසුඛ, කායිකසුඛ, සප්පීතික, සාතසුඛ, සමාධිසුඛ, සප්පීතිකාරම්මණ, සාතාරම්මණ, රූපාරම්මණ යයි (පෙළෙහි සූත්‍ර තෙළෙසකි. මෙහි අග සූත්‍ර තුණ ගාථායෙහි නොදැක් වේ.)

8\. (අෂ්ටමවර්ගයෙහි) සනිමිත්ත, සනිදාන, සහේතුක, සප්පච්චය, සරූප, සවෙදනා, සසඤ්ඤා, සසඞ්ඛාර, සවිඤ්ඤාණ, සඞ්ඛතාරම්මණ, ය යි (පෙළෙහි සූත්‍ර දසයෙකි. සනිමිත්ත, ගාථායෙහි නැත.)

9\. (නවමවර්ගයෙහි) චෙතෝවිමුක්ති, පග්ගහ, නාමරූප, විජ්ජාවිමුත්ති, දිට්ඨි, අහිරික, හිරි, දොවචස්ස, සොවචස්ස, ධාතුකුසලතා, ආපත්තිවුට්ඨාන - කුසලතා යි සූත්‍ර (එකොළොසෙකි.)

10\. මෙහි ‘බාල, කප්පිය, ආපත්ති, අධම්ම, විනය’ වචන පසින් බාලපණ්ඩිත සූත්‍ර දශය ද - ‘කුක්කුච්ච, කප්පිය, ආපත්ති, අධම්ම, විනය’ වචන පසින් ආසව සූත්‍ර දශය දැයි දශම වර්ගයෙහි පෙළෙහි එන සූත්‍ර විස්ස ගතයුතු.

11\. (එකාදශවර්ගයෙහි) ආසා, පුග්ගල සතරය, රාගපච්චය, දෝසපච්චය, මිච්ඡාදිට්ඨිපච්චය, සම්මාදිට්ඨිපච්චය, ආපත්ති තුණය යි (පෙළෙහි එන සූත්‍ර දොළොසෙකි. ගාථාවෙන් මෙය නොකියැ වේ.)

12\. (ද්වාදශවර්ගයෙහි) ආයාවමාන සතරය, ඛත සූත්‍ර සතය, සචිත්ත - වොදාන, කොධූපනාහ, කොධූපනාහවිනය යි සූත්‍ර (තුදුසෙකි.)

13\. (ත්‍රයෝදශවර්ගයෙහි) දාන, යාග, චාග, පරිච්චාග, භොග, සම්භොග, සංවිභාග, සඞ්ගහ, අනුග්ගහ, අනුකම්පා යි (පෙළෙහි සූත්‍ර දසයෙකි. දාන යාග දෙක ගාථායෙහි නැත.)

14\. (චතුර්‍දශවර්ගයෙහි) සන්ථාර, පටිසන්ථාර, එසනා, පරියෙසනා, පරියෙට්ඨි, පූජා, ආතීථෙය්‍ය, ඉද්ධි, වුද්ධි, රතන, සන්නිචය, වෙපුල්ලයි පෙළෙහි එන (සූත්‍ර දොළොසෙකි. ගාථායෙහි වෙපුල්ලසූත්‍රය නැත.)

15\. (පඤ්චදශවර්ගයෙහි) සමාපත්තිකුසලතා, අජ්ජව, ඛන්තීසොරච්ච, සාඛල්‍ය, අවිහිංසා, හා ඉන්‍ද්‍රිය සූත්‍ර දෙකය, පටිසඞ්ඛාන, සතිබල, සමථ, විපත්ති, සම්පදා, විසුද්ධි, දිට්ඨි දෙකය, අසන්තුට්ඨි, මුට්ඨසච්ච, සතිසම්පජඤ්ඤ (පෙළෙහි එන සූත්‍ර සතළොසෙකි.) යි. පණ්ණාසකය වේ. (සතිසම්පජඤ්ඤ සූත්‍රය ගාථායෙහි නැත.)

16\. 17. ධම්ම සූත්‍ර දෙකය, සෙඛ්‍ය, සාඨෙය්‍යය, කුසලය, අනවජ්ජය, සුඛුද්‍රය, විපාකය, සබ්‍යාපජ්ඣය, පවාරණ, තජ්ජනීය, නියස්ස, සාරාණීය, උක්ඛේප, පරිවාස, මූලාය, පටිකස්සන, මානත්ත, අබ්භානය යි සූත්‍රසඞ්ග්‍රහය වේ.**\***

ද්වීතීය නිපාත යි.

\[තික නිපාතය\]

(මෙහි සූත්‍ර සංඛ්‍යා පෙළෙහි එන සෙයිනැයි දත යුතු)

1\. භය, ලක්ඛණ, චින්තී, අච්චය, අයෝනිසෝ, අකුසල, සාවජ්ජ, සබ්‍යාපජ්ඣ, ඛත, මල සූත්‍රය යි (ප්‍රථම - බාල වර්ගයෙහි) දසයෙක.

2\. ඤාතක, සාරාණීය, නිරාස, චක්කවත්ති, පචෙතන, අපණ්ණක, අත්තව්‍යාබාධ, දෙවලොක, පඨමපාපණික හා දුතීයපාපණික හා දෙකැ යි සූත්‍ර (ද්විතීය - රථකාර වර්ගයෙහි) දසයෙක.

3\. කායසක්ඛි, ගිලාන, සඞ්ඛාර, බහුකාර, අරුකූපම, අසේවිතබ්බ, ජිගුච්ඡිතබ්බ, පුප්ඵභාණී, අන්ධ, අවකුජ්ජ සූත්‍රය යි (තෘතීය - පුග්ගල වර්ගයෙහි) දසයෙක.

4\. සබ්‍රහ්මක, ආනන්ද, සාරිපුත්ත, නිදාන, ආළවි, දේවදුත, චතුමහාරාජ, සක්කදෙවරාජ, සුඛුමාල, ආධිපතෙය්‍ය, සූත්‍ර ය යි (චතුර්ථ - දේවදූත වර්ගයෙහි) දසයෙක.

5\. සම්මුඛීභාව, ඨාන, අත්ථවස, කථා, පණ්ඩිත, සීලවා, සඞ්ඛත, අසඞ්ඛත, පබ්බතරාජ, ආතප්ප, මහාචොර යි සූත්‍ර (පඤ්චම - චුල වර්ගයෙහි) එකොලොසකි.

6\. ජිණ්ණබ්‍රාහ්මණ දෙකය, බ්‍රාහ්මණ, පරිබ්බාජක, නිබ්බාන, මහාසාල, වච්ඡගොත්ත, තිකණ්ණ, ජානුස්සොණි, සඞ්ගාරව යි සූත්‍ර (ෂෂ්ඨ - බ්‍රාහ්මණ වර්ගයෙහි) දසයෙකි.

7\. තිත්ථායතන, භය, වෙනාගපුර, සරභ, අකුසලමුල, කෙසපුත්තිය, සාළ්හ, කථාවත්ථු, අඤ්ඤතීත්ථිය, උපෝසථ යි සූත්‍ර (සප්තම - මහාවර්ගයෙහි) දසයෙක.

8\. ඡන්න, ආජීවක, මහානාමසක්ක, නිගණ්ඨ, සමාදපෙතබ්බ, භව, චෙතනා - පත්ථනා, උපට්ඨාන, ගන්ධජාත, අභිභූ යි සූත්‍ර (අෂ්ටම - ආනන්ද වර්ගයෙහි) දසයෙක.

9\. සමණ, ගද්‍රභ, ඛෙත්ත, වජ්ජිපුත්ත, සේඛ, සික්ඛාපද තුණ, සික්ඛාත්තය දෙකය, පඞ්කධා සූත්‍ර යි (නවමශ්‍රමණ වර්ගයෙහි) එකොළොසෙක. (මෙහි සමණ සූත්‍රය 8 වන ගාථායෙහි සඳහන් වෙයි.)

10\. අච්චායික, පවිවෙක, සරද, අග්ගවතීපරිසා, ආජානීය තුණය, පොත්ථක, ලොණඵල, පංසුධෝවක, සුවණ්ණකාර සූත්‍රයෙන් පණ්ණාසකය වේ. (දශම - ලොණඵල වර්ගයෙහි) එකොළොසෙකි. (සරද, ගාථායෙහි නැත)

11\. පුබ්බෙවසම්බොධ, පරියෙසන, අස්සාද, සමණබ්‍රාහ්මණ, රුණ්ණ, අතිත්ති, අරක්ඛිත, බ්‍යාපන්න, නිදාන දෙක යි සූත්‍ර (එකාදාශ - සම්බොධි වර්ගයෙහි) දසයෙකි.

12\. ආපායික, දුල්ලභ, අප්පමෙය්‍ය, ආනෙඤ්ජායතන, විපත්තිසම්පදා, අපණ්ණක, කම්මන්ත, සොචෙය්‍ය දෙක ය, මොනෙය්‍ය යි සූත්‍ර (ද්වාදශ ආපායික වර්ගයෙහි) දසයෙක.

13\. කුසිනාර, භණ්ඩන, ගොතමචෙතිය, භරණ්ඩුකාලාම, හත්‍ථක, කටුවිය, අනුරුද්ධ සූත්‍ර දෙකය, පටිච්ඡන්න, පාසානලෙඛ, යි සූත්‍ර (ත්‍රයොදශ - භරණ්ඩු වර්ගයෙහි) දසයෙක.

14\. යෝධාජීව, පරිසා, මිත්ත, උප්පාදා, කේසකම්බල, සම්පාදා, වුද්ධි, අස්සඛලුඞ්ඛ, අස්සසදස්ස, අස්සාජානීය, මොරනිවාප තුණ යි සූත්‍ර (චතුදර්ශ - යොධාජීව වර්ගයෙහි) තෙලෙසක.

15\. අකුසල, සාවජ්ජ, විසම, අසුචි, ඛත සතරය, වන්දනා, පුබ්බන්හ යි සූත්‍ර (පඤ්චදශ - මංගල වර්ගයෙහි) දසයෙක.

තෘතීය නිපාත යි.

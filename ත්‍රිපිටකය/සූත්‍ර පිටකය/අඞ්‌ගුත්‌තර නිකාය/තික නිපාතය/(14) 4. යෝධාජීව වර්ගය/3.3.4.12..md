ත්‍රිපිටකය » සූත්‍ර පිටකය » අඞ්‌ගුත්‌තර නිකාය » තික නිපාතය » (14) 4. යෝධාජීව වර්ගය

# 3.3.4.12.

42\. මහණෙනි, ධර්‍ම තුණෙකින් සමන්වාගත මහණ අත්‍යන්තනිෂ්ඨ වෙයි, අත්‍යන්තයොගක්‍ෂෙමී වෙයි, අත්‍යන්තපර්‍යවසාන ඇතියේ දෙවිමිනිස්නට ශ්‍රෙෂ්ඨ වූ අත්‍යන්තබ්‍රහ්මචාරී වෙයි.

කවර තුන් දහමින යත්:

ඍද්ධිප්‍රාතිහාර්‍යයෙන. ආදෙශනාප්‍රාතිහාර්‍යයෙන. අනුශාසනාප්‍රාතිහාර්‍යයෙන.

මහණෙනි, මේ තුන් දහමින් සමන්වාගත මහණ අත්‍යන්තනිෂ්ඨ වෙයි, අත්‍යන්තයොගක්‍ෂෙමී වෙයි ... දෙවිමිනිස්නට ශ්‍රෙෂ්ඨ වූ අත්‍යන්තබ්‍රහ්මචාරී වෙයි.

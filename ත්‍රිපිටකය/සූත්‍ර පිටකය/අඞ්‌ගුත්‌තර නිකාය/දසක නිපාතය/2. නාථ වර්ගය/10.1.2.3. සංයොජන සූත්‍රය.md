ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » 2. නාථ වර්ගය

# 10.1.2.3. සංයොජන සූත්‍රය

(සැවැත්නුවර)

මහණෙනි, මේ දශ සංයොජනයෙකි. කවර දශයෙක යත්; ඔරම්භාගිය සංයොජන පසෙක, උද්ධම්භාගිය සංයොජන පසෙකැයි.

පඤ්චොරම්භාගිය සංයොජන කවර; සක්කායදිට්ඨිය, විචිකිච්ඡාය, සීලබ්බතපරාමාසය, කාමච්ඡන්දය, ව්‍යාපාද යි. මොහු පඤ්චොරම්භාගිය සංයොජන යි.

උද්ධම්භාගිය සංයොජන පස කවර; රූපරාගය, අරූපරාගය, මාන ය, උද්ධච්චය, අවිජ්ජා යි. මොහු පඤ්චුද්ධම්භාගිය සංයොජන යි. මහණෙනි, මොහු දශ සංයොජන වෙති යි.

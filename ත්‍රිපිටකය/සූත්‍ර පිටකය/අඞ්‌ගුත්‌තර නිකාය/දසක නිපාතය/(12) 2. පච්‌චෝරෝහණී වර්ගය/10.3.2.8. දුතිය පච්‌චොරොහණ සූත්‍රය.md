ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » (12) 2. පච්‌චෝරෝහණී වර්ගය

# 10.3.2.8. දුතිය පච්‌චොරොහණ සූත්‍රය

මහණෙනි, තොපට ආර්‍ය්‍යප්‍ර‍ත්‍යවරෝහණය දෙසන්නෙමි. එය අසවු

මහණෙනි, ආර්‍ය්‍යප්‍ර‍ත්‍යවරෝහණය කවර යත්:

මහණෙනි, මෙ සස්නෙහි අරීසවු මෙසේ නුවණින් සලක යි: මිථ්‍යාදෘෂ්ටියගේ වනාහි ලාමක විපාක දිටුදැමියෙහි ම හා සම්පරායෙහි හා වෙයි. හේ මෙසේ නුවණින් සලකා මිසදිටු දුරු කෙරෙයි. මිථ්‍යාදෘෂ්ටියෙන් ප්‍ර‍ත්‍යවරෝහණය කෙරෙයි. මිථ්‍යාසඞ්කල්පයාගේ වනාහි ලාමක විපාක ... මිථ්‍යාවාක්හුගේ වනාහි ලාමක විපාක ... මිථ්‍යාකර්‍මාන්තයාගේ වනාහි ලාමක විපාක ... මිථ්‍යාආජීවයාගේ වනාහි ලාමක විපාක ... මිථ්‍යාව්‍යායාමයාගේ වනාහි ලාමක විපාක ... මිථ්‍යාස්මෘතියගේ වනාහි ලාමක විපාක ... මිථ්‍යාසමාධිහුගේ වනාහි ලාමක විපාක ... මිථ්‍යාඤාණයාගේ වනාහි ලාමක විපාක ... මිථ්‍යාවිමුක්තිගේ වනාහි ලාමක විපාක දිටුදැමියෙහි හා සම්පරායෙහි හා වෙයි. හේ මෙසේ නුවණින් සලකා මිථ්‍යාවිමුක්තිය හැරපියයි. මිථ්‍යාවිමුක්තියෙන් ප්‍ර‍ත්‍යවරෝහණය යි. මහණෙනි, ආර්‍ය්‍යවිනයෙහි ප්‍ර‍ත්‍යවරෝහණය යි.

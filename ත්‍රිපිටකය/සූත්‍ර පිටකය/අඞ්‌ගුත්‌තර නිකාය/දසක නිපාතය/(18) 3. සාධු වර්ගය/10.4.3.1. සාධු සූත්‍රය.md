ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » (18) 3. සාධු වර්ගය

# 10.4.3.1. සාධු සූත්‍රය

මහණෙනි, තොපට සාධුත්‍වය හා අසාධුත්‍වය හා දෙශනා කරන්නෙමි. එ අසව, මොනොවට මෙනෙහි කරව, කියන්නෙමි යි. වහන්ස, එසේ යයි එ භික්ෂූහු භාග්‍යවතුන් වහන්සේට පිළිවදන් ඇස්වූහ. භාග්‍යවතුන් වහන්සේ තෙල වදාළසේක:

මහණෙනි, අසාධුත්‍වය කවර යත්:

ප්‍රාණඝාතය අදින්නාදානය කාමයන්හි මිථ්‍යාචාරය, මුසාවාදය, පිශුනාවාචාය, පරුෂවාග්ය, සම්ඵප්‍රලාපය, අභිධ්‍යාය, ව්‍යාපාදය, මිත්‍යාදෘෂ්ටියයි. මහණෙනි, මෙ අසාධුයයි කියනු ලැබේ.

මහණෙනි, සාධුත්‍වය කවර යත්:

පණිවායෙන් විරමණය, අයිනාදනින් විරමණය, කාමයන්හි මිථ්‍යාචාරයෙන් විරමණය, මුසාවාදයෙන් විරමණය, පිසුනුබසින් විරමණය, පරොස්බසින් විරමණය, සම්ඵප්‍රලාපයෙන් විරමණය, අනභිධ්‍යාය, අව්‍යාපාදය, සම්‍යග්දෘෂ්ටියයි.

මහණෙනි, මෙ සාධුත්‍වයයි කියනු ලැබේ.

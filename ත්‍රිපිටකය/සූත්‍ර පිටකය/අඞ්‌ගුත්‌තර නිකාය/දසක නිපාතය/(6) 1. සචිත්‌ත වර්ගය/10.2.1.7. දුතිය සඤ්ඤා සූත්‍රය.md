ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » (6) 1. සචිත්‌ත වර්ගය

# 10.2.1.7. දුතිය සඤ්ඤා සූත්‍රය

(සැවැත්)

මහණෙනි, මෙ දස සංඥාවෝ භාවිත බහුලීකෘත වූවාහු මහත්ඵල මහානිශංස වූවාහු නිවනට වදනාහු නිවන් අවසන් කොට ඇත්තාහු වෙත්. කවර දසයෙක යත්:

අනිත්‍යසංඥා යැ අනාත්මසංඥා යැ මරණසංඥා යැ ආහාරයෙහි ප්‍ර‍තිකූලසංඥා යැ සර්‍වලෝකයෙහි අනභිරතසංඥා යැ අස්තිකසංඥා යැ පුලවකසංඥා යැ විනීලකසංඥා යැ විච්ඡිද්දකසංඥා යැ උද්ධුමාතකසංඥායි.

මහණෙනි, මේ දස සංඥාවෝ භාවිත බහුලීකෘත වූවාහු මහත්ඵල මහානිශංස වූවාහු නිවනට වදනාහු නිවන් අවසන් කොට ඇත්තාහු වෙත් යී.

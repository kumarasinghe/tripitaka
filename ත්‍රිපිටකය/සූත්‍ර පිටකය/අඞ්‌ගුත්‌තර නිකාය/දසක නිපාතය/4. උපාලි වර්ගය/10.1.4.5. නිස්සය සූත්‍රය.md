ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » 4. උපාලි වර්ගය

# 10.1.4.5. නිස්සය සූත්‍රය

\[සැවැත්\]

වහන්ස, කෙතෙක් කරුණින් සමන්වාගත මහණහු විසින් නිඃශ්‍ර‍ය දියයුතු දැයි?

උපාලි, දස කරුණෙකින් සමන්වාගත මහණහු විසින් නිඃශ්‍ර‍ය දිය යුත්තේය. කවර දසයෙකින යත්: උපාලි, මෙ සස්නෙහි මහණ සිල්වත් වෙයි ... සමාදන් කොට ගෙන සිකපදෙහි හික්මෙයි ... බහුශ්‍රැත වෙයි. ... දෘෂ්ටියෙන් මොනොවට පිළිවිදින ලදහ. ඔහට ප්‍රාතිමොක්ෂය විතර විසින් ස්වාගත වෙයි. සූත්‍ර‍ විසින් අනුව්‍යඤ්ජන විසින් සුවිභක්ත වූයේ මොනොවට පවත්වන ලදුයේ සුවිනිශ්චිත වෙයි. ගිලන් උවටනුවට වේවයි උවටවනුවට වේවයි සමර්ථ වෙයි. උකටලී බව් සන්හිඳුවනට හෝ සන්හිඳුවිම් කරවනුවට සමර්ථ වෙයි. උපන් කුකුස් දැහැමින් දුරලනුවට සමර්ථ වෙයි. උපන් දෘෂ්ටිගතය ධර්‍මයෙන් දුරැලීමට ප්‍ර‍තිබල වෙයි. අධිශීලයෙහි ... අධිචිත්තයෙහි ... අධිප්‍ර‍ඥායෙහි සමාදන් කරනුවට සමර්ථ වෙයි. උපාලි, මේ දසදහමින් සමන්වාගත වූ භික්ෂූහු විසින් නිඃශ්‍ර‍ය දියයුතු වේ.

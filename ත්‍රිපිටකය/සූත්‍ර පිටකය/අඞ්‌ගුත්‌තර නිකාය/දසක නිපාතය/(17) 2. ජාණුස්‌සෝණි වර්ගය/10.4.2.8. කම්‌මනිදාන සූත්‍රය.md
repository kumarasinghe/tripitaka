ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » (17) 2. ජාණුස්‌සෝණි වර්ගය

# 10.4.2.8. කම්‌මනිදාන සූත්‍රය

මහණෙනි, මම ප්‍රාණඝාතය ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුක ය යි. මහණෙනි, මම අදින්නාදානය ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුකය යී. මහණෙනි, මම කාමමිථ්‍යාචාරය ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුකය යි. මහණෙනි, මම මුසාවාදය ද ත්‍රිවිධ කොට කියමි: ලොභහෙතුක ය, දොස හෙතුක ය, මොහහෙතුක යයි. මහණෙනි, මම පිසුණුබස ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුක ය යි. මහණෙනි, මම පරොස්බස් ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුකය යි. මහණෙනි, මම සම්ඵප්‍ර‍ලාප ද ත්‍රිවිධ කොට කියමි: ලොභ හෙතුක ය, දොසහෙතුක ය, මොහහෙතුක යයි. මහණෙනි, මම අභිධ්‍යාව ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුක ය යි. මහණෙනි, මම ව්‍යාපාදය ද ත්‍රිවිධ කොට කියමි: ලොභහෙතුක ය, දොසහෙතුක ය, මොහහෙතුක ය යි. මහණෙනි, මම මිථ්‍යාදෘෂ්ටි ය ද ත්‍රිවිධ කොට කියමි: ලොභහෙතුක ය, දොසහෙතුකය, මොහහෙතුකය යි.

මහණෙනි, මෙසේ වනාහි ලොභය කම්මනිදානසම්භව වෙයි. දොසය කම්මනිදාන සම්භව වෙයි. මොහය කම්මනිදානසම්භව වෙයි. ලොභක්ෂය හේතුවෙන් කර්මනිදානක්ෂයය වෙයි. දොෂක්ෂය හේතුවෙන් කර්මනිදානක්ෂයය වෙයි, මොහක්ෂය හේතුවෙන් කර්මනිදානක්ෂයය වේ යයි.

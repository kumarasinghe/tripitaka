ත්‍රිපිටකය » සූත්‍ර පිටකය » අඞ්‌ගුත්‌තර නිකාය » දසක නිපාතය » (13) 3. පරිශුද්‌ධ වර්ගය

# 10.3.3.9. නවම සූත්‍රය

මහණෙනි, සුගත් විනය හැර අන් තැනෙක භාවිත බහුලීකෘත මෙ දසදහම්හු එකාන්ත නිර්‍වෙදය පිණිස විරාගය පිණිස නිරොධය පිණිස ව්‍යුපශමය පිණිස අභිඥා පිණිස සම්බොධිය පිණිස නිර්‍වාණය පිණිස නො වැටෙත්. කවර දසදහමෙක යත්: සම්මාදිට්ඨි ය ... සම්මාවිමුක්ති යි. මහණෙනි, සුගත් විනය හැර අන් තැනෙක භාවිත බහුලීකෘත මෙ දසදහම්හු ඒකාන්ත නිර්‍වෙදය පිණිස විරාගය පිණිස නිරොධය පිණිස ව්‍යුපශමය පිණිස අභිඥා පිණිස සම්බොධිය පිණිස නිර්‍වාණය පිණිස නො වැටෙති යි.

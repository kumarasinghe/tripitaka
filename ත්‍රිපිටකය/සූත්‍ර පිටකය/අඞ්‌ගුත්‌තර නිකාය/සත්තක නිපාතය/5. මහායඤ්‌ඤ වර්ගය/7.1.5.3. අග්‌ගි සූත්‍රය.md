ත්‍රිපිටකය » සූත්‍ර පිටකය » අඞ්‌ගුත්‌තර නිකාය » සත්තක නිපාතය » 5. මහායඤ්‌ඤ වර්ගය

# 7.1.5.3. අග්‌ගි සූත්‍රය

\[සැවැත්නිදාන යි\]

46\. මහණෙනි, මෙ අග්නි සතෙකි. කවර සතෙක යත්:

රාගාග්නි ය, ද්වෙෂාග්නි ය, මොහාග්නි ය, ආහුනෙයාග්නි (මවුපියාදී සුදුස්සන්ට සත්කාර නොකිරීමෙන් නිරයාදියෙහි වන දුක්දාහ) ය, ගාහපත්‍යග්නි (ගෙහිමි නොතැකීමෙන් ගෙඅඹුවට වන දුක්දාහ) ය, දක්‍ෂිණාර්‍හ (දක්‍ෂිණාර්‍හ භික්ෂු සඞ්ඝයාට නින්‍දාපරිභව කිරීමෙන් වන දුක්දාහ) ය, කාෂ්ටාග්නිය (දරගිනි) යි. මහණෙනි, මෙ (දහනාර්‍ථ ඇති) අග්නි සත යි.

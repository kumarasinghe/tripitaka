ත්‍රිපිටකය » සූත්‍ර පිටකය » අඞ්‌ගුත්‌තර නිකාය » සත්තක නිපාතය » 1. ධන වර්ගය

# 7.1.1.2. දෙවැනි පියභික්ඛු සූත්‍රය

\[සැවැත්නිදාන යි\]

2\. මහණෙනි, සත් කරුණෙකින් සමන්වාගත මහණ සබ්‍ර‍ම්සරුනට අප්‍රිය හා අමනාප හා අගරු හා අභාවනීය හා වෙයි. කවර සතෙකින යත්:

මහණෙනි, මෙ සස්නෙහි මහණ ලාභ කැමතියේ ද, සත්කාර කැමතියේ ද, ප්‍ර‍සිද්ධිය කැමතියේ ද, හිරි නැතියේ ද, ඔතප් නැතියේ ද, ඊර්‍ෂ්‍යා ඇතියේ ද, මසුරු වූයේ ද වෙයි.

මහණෙනි, මෙ සත් කරුණින් සමන්වාගත මහණ සබ්‍ර‍ම්සරුනට අප්‍රිය හා අමනාප හා අගරු හා අභාවනීය හා වෙයි.

මහණෙනි, දහම් සතෙකින් සමන්වාගත මහණ සබ්‍ර‍ම්සරුනට ප්‍රිය ද මනාප ද ගරු ද භාවනිය ද වෙයි. කවර සතෙකින යත්:

මහණෙනි, මෙ සස්නෙහි මහණ ලාභ කැමැත්තේ නො වෙයි, සත්කාර කැමැත්තේ ද නො වෙයි, යශස් කැමැත්තේ ද නො වෙයි, හිරි ඇත්තේ ද, ඔතප් ඇත්තේ ද, ඊර්‍ෂ්‍යා නැත්තේ ද, මසුරු නො වූයේ ද වෙයි.

මහණෙනි, මෙ දහම් සතින් සමන්වාගත මහණ සබ්‍ර‍ම්සරුනට ප්‍රිය ද මනාප ද ගරු ද භාවනීය ද වෙයි.

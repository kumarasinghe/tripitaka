ත්‍රිපිටකය » සූත්‍ර පිටකය » අඞ්‌ගුත්‌තර නිකාය » සත්තක නිපාතය » 2. අනුසය වර්ගය

# 7.1.2.4. ආහුනෙය්‍ය පුග්‌ගල සූත්‍රය

(සැවැත් නිදාන යි)

14\. මහණෙනි, ආහුනෙය්‍ය වූ පාහුනෙය්‍ය වූ දක්ඛිණෙය්‍ය වූ අඤ්ජලිකරණීය වූ ලෝකයාහට අනුත්තර පුණ්‍යක්‍ෂෙත්‍ර වූ මෙ පුද්ගලයෝ සත් දෙනෙකි. කවර සත් දෙනෙක යත්:

උභතොභාග විමුක්ත ය, ප්‍ර‍ඥා විමුක්ත ය, කායසාක්‍ෂි ය, දෘෂ්ටප්‍රාප්ත ය, ශ්‍ර‍ද්ධාවිමුක්ත ය, ධර්‍මානුසාරී ය, ශ්‍ර‍ද්ධානුසාරී ය යි.

මහණෙනි, ආහුනනාර්‍හ වූ ප්‍රාඝූණාර්‍හ වූ දක්‍ෂිණාර්‍හ වූ අඤ්ජලිකරණයට නිසි වූ ලෝකයාට අනුත්තරපුණ්‍යක්‍ෂේත්‍ර‍ වූ මෙ සත් පුඟුල්හු යි.

(අර්ථකථාවෙන් හා විශුද්ධිමාර්‍ගයෙන් විස්තර දත යුතු.)

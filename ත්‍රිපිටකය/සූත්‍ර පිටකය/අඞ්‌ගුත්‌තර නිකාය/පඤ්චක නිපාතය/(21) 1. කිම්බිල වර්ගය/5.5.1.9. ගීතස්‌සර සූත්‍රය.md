ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (21) 1. කිම්බිල වර්ගය

# 5.5.1.9. ගීතස්‌සර සූත්‍රය

\[සැවැත්නිදානයි\]

9\. මහණෙනි, දීර්ඝ ගීතස්වරයෙන් (ගාථා වෘත්තය වනසා) දහම් බණනුවහට මේ දොස් පසෙකි. කවර පසෙක යත්:

තෙමේත් ඒ ස්වරයෙහි ඇලෙයි. අන්‍යයෝ ද ඒ ස්වරයෙහි ඇලෙති. “අපි යම් සේ ගයමෝ නම්, මේ ශාක්‍යපුත්‍රීය ශ්‍රමණයෝ ද එසෙයින් ම ගයති” යි ගෙහෙවියෝ ද අවඥා කෙරෙත්. ස්වරාකෘතිය පතන්නහුගේ සමාධිභෙදය ද වෙයි. පශ්චිම ජනතාව (එය ආදර්ශයට ගෙණ) දෘෂ්ටානුගතියට පැමිණෙයි.

මහණෙනි, දීර්ඝ ගීතස්වරයෙන් දහම් බණනුවහට මේ දොස්පස වේ යයි.

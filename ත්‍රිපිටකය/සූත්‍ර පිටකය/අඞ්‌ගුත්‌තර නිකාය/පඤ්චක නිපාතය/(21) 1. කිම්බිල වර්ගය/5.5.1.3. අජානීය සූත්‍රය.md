ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (21) 1. කිම්බිල වර්ගය

# 5.5.1.3. අජානීය සූත්‍රය

\[සැවැත්නිදානයි\]

3\. මහණෙනි, කරුණු පසෙකින් සමන්වාගත රජුගේ භද්‍ර අශ්වාජානීයයා රාජාර්හ වෙයි. රාජභොග්‍ය වෙයි. ‍රජුගේ රාජාඞ්ග සඞ්ඛ්‍යාවට ම යෙයි. කවර පසෙකින් යත්:

සෘජුත්වයෙන් (අවඞ්කගමන), ජවයෙන (පදජවය), මෘදුත්වයෙන් (සිරුරුමෘදුබව), ක්ෂාන්තියෙන (ඉවසීම), සුරතභාවයෙන. මහණෙනි, මෙ කරුණු පසින් සමන්වාගත රජුගේ භද්‍රාශ්වාජානීය රාජාර්හ වෙයි. රාජභොග්‍ය වෙයි. ‍රාජාඞ්ග සඞ්ඛ්‍යාවට ම යෙයි.

මහණෙනි, එ සෙයින් ම කරුණු පසෙකින් සමන්‍වාගත මහණ ආහුනෙය්‍ය වෙයි. පාහුන්‍යෙය වෙයි. දක්ඛිණෙය්‍ය වෙයි. අඤ්ජලිකරණීය වෙයි. ලොවට අනුත්තර පුණ්‍යක්ෂෙත්‍ර වෙයි. කවර පසෙකින් යත්:

සෘජුත්ව‍ය (ඥානයාගේ සෘජු ගමන), ජවය (සූර ඥානවත්භාවය) මෘදුත්වය (මෘදුසිල් ඇති බව), ක්ෂාන්තිය (අධිවාසන ක්ෂාන්තිය), සුරතභාවය යන මෙයිනි. මහණෙනි, මෙ පඤ්චධර්මයෙන් සමන්වාගත මහණ ආහුනෙය්‍ය වෙයි. පාහුනෙය්‍ය වෙයි. දක්ඛිණෙය්‍ය වෙයි. අඤ්ජලිකරණීය වෙයි. ලොවට අනුත්තර පුණ්‍යක්ෂෙත්‍ර වේ යයි

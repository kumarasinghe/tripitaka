ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (9) 4. ථෙර වර්ගය

# 5.2.4.2. වීතරාග සූත්‍රය

\[සැවැත්නිදාන යි:\]

32\. මහණෙනි, ධර්ම පසෙකින් සමන්වාගත ස්ථවිර මහණ සබ්‍රම්සරනට අප්‍රිය ද අමනාප ද අගරු ද අභාවනීය ද වෙයි. කවර පසෙකින යත්:

අවීතරාග වෙයි. අවීතදොස වෙයි. අවීතමොහ වෙයි. ගුණමකු ද වෙයි. (-යුගග්‍රාහ ලක්ෂණ) පළාස ඇති වෙයි. මහණෙනි, මේ පඤ්චධර්මයෙන් සමන්වාගත ස්ථවිර මහණ සබ්‍රම්සරුනට අප්‍රිය ද අමනාප ද අගරු ද අභාවනීය ද වෙයි.

මහණෙනි, ධර්ම පසෙකින් සමන්වාගත ස්ථවිර මහණ සබ්‍රම්සරනට ප්‍රිය ද මනාප ද ගරු ද භාවනීය ද වෙයි. කවර පසෙකින යත්:

වීතරාග වෙයි. වීතදොස වෙයි. වීතමොහ වෙයි. ගුණමකු නො වූයේ ද වෙයි. පළාස නැතියේ ද වෙයි. මහණෙනි, මේ පඤ්චධර්මයෙන් සමන්වාගත ස්ථවිර මහණ ප්‍රිය ද මනාප ද ගරු ද භාවනීය ද වෙයි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (12) 2. අන්‌ධකවින්‌ද වර්ගය

# 5.3.2.5. මච්‌ඡරී සූත්‍රය

\[සැවැත්නිදානයි\]

15\. මහණෙනි, පඤ්චධර්‍මයෙකින් සමන්වාගත මෙහෙණ ගෙණවුත් බහා තැබූවක සෙයින් නිරයෙහි (උපදනී) වෙයි. කවර පසෙකින් යත්:

ආවාසයෙහි මසුරුබව ඇත්ති වෙයි, කුලයෙහි මසුරුබව ඇත්තී වෙයි, ලාභයෙහි මසුරුබව ඇත්තී වෙයි, වර්‍ණ (ගුණ) යෙහි මසුරුබව ඇත්තී වෙයි, ධර්‍මයෙහි මසුරුබව ඇත්තී වෙයි.

මහණෙනි, මෙ පස් කරුණින් සමන්වාගත මෙහෙණ ගෙණවුත් බහා තැබුවක සෙයින් නිරයෙහි (උපදනී) වෙයි.

මහණෙනි, පඤ්චධර්‍මයෙකින් සමන්වාගත මෙහෙණ ගෙණවුත් තැබූවක සෙයින් ස්වර්‍ගයෙහි (උපදිනී) වෙයි. කවර පසෙකින් යත්:

ආවාසමාත්සර්‍ය්‍ය ඇත්තී නො වෙයි, කුල (උපස්ථායක කුලයෙහි) මාත්සර්‍ය්‍ය ඇත්තී නො වෙයි, ලාභමාත්සර්‍ය්‍ය ඇත්තී නො වෙයි, වර්‍ණමාත්සර්‍ය්‍ය ඇත්තී නො වෙයි, ධර්මමාත්සර්‍ය්‍ය ඇත්තී නොවේ.

මහණෙනි, මේ ධර්‍මපසින් සමන්වාගත මෙහෙණ ගෙණවුත් බහා තැබූවක සෙයින් සවර්‍ගයෙහි (උපදනී) වෙයි.

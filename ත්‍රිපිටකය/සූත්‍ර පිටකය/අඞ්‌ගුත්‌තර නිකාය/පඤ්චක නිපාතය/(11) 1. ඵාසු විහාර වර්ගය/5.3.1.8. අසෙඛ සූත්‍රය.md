ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (11) 1. ඵාසු විහාර වර්ගය

# 5.3.1.8. අසෙඛ සූත්‍රය

\[සැවැත්නිදානයි\]

8\. මහණෙනි, කරුණු පසෙකින් සමන්වාගත මහණ ආහුනාර්හ වෙයි, ප්‍රාඝුණාර්හ වෙයි, දක්ෂිණාර්හ වෙයි, අඤ්ජලිකරණාර්හ වෙයි, ලොකයාට අනුත්තර පුණ්‍යක්ෂෙත්‍ර වෙයි. කවර පසෙකින යත්:

මහණෙනි, මෙ සස්නෙහි මහණ අශෛක්ෂශීලස්කන්ධයෙන් සමන්වාගත වෙයි, අශෛක්ෂසමාධිස්කන්ධයෙන් සමන්වාගත වෙයි, අශෛක්ෂප්‍රඥාස්කන්ධයෙන් සමන්වාගත වෙයි, අශෛක්ෂවිමුක්තිස්කන්ධයෙන් සමන්වාගත වෙයි, අශෛක්ෂවිමුක්තිඥානදර්ශනස්කන්ධයෙන් සමන්වාගත වෙයි.

මහණෙනි, මෙ කරුණු පසින් සමන්වාගත මහණ ආහුනාර්හ වෙයි, ප්‍රාඝුනාර්හ වෙයි, දක්ෂිනාර්හ වෙයි, අඤ්ජලිකරණාර්හ වෙයි, ලොකයාට අනුත්තර පුණ්‍යක්ෂෙත්‍ර වේ ය යි.

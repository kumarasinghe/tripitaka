ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (11) 1. ඵාසු විහාර වර්ගය

# 5.3.1.7. සීලසම්පන්න සූත්‍රය

\[සැවැත්නිදානයි\]

7\. මහණෙනි, කරුණු පසෙකින් සමන්වාගත මහණ ආහුනාර්හ වෙයි, ප්‍රාඝුණාර්හ වෙයි, දක්ෂිණාර්හ වෙයි, අඤ්ජලිකරණාර්හ වෙයි, ලොකයාට අනුත්තර පුණ්‍යක්ෂෙත්‍ර වෙයි. කවර පසෙකින යත්:

මහණෙනි, මෙ සස්නෙහි මහණ සීලසම්පන්න වෙයි, සමාධිසම්පන්න වෙයි, ප්‍රඥාසම්පන්න වෙයි, විමුක්තිසම්පන්න වෙයි, විමුක්තිඥානදර්ශනසම්පන්න වෙයි.

මහණෙනි, මෙ කරුණු පසින් සමන්වාගත මහණ ආහුනාර්හ වෙයි, ප්‍රාඝුනාර්හ වෙයි, දක්ෂිනාර්හ වෙයි, අඤ්ජලිකරණාර්හ වෙයි, ලොකයාට අනුත්තර පුණ්‍යක්ෂෙත්‍ර වේ ය යි.

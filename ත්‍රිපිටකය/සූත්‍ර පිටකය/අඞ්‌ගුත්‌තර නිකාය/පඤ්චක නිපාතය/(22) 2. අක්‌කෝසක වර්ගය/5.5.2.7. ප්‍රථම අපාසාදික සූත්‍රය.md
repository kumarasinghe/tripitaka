ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (22) 2. අක්‌කෝසක වර්ගය

# 5.5.2.7. ප්‍රථම අපාසාදික සූත්‍රය

\[සැවැත්නිදාන යි\]

17\. මහණෙනි, අප්‍රාසාදිකයා ‍කෙරෙහි මේ දොස් පසෙකි. කවර පසෙක යත්:

තෙමේත් තමහට උපවාද කෙරෙයි. විඥයෝ දැන ගර්හා කරත්. ලාමක කීර්තිශබ්දයෙක් නැ‍ඟෙයි. සම්මුඪ ව කලුරිය කරයි. කාබුන් මරණින් මතු අපාය නම් වූ දුර්ගති වූ විනිපාත වූ නිරයට පැමිණෙයි.

මහණෙනි, අප්‍රාසාදිකයා ‍කෙරෙහි මේ දොස් පස යි.

මහණෙනි, ප්‍රාසාදික පුද්ගලයා කෙරෙහි මේ අනුසස් පසෙකි. කවර පසෙක යත්:

තෙමේත් තමහට උපවාද නො කරයි. විඥයෝ දැන පසස්නාහ. කලණකිත්හඬ නැ‍ඟෙයි. අසම්මුඪ වූයේ කලුරිය කරයි. කාබුන් මරණින් මතු සුගති ස්වර්ගලොකයට පැමිණෙයි.

මහණෙනි, ප්‍රාසාදික පුද්ගලයා කෙරෙහි මේ අනුසස් පස යි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (15) 5. තිකණ්‌ඩකී වර්ගය

# 5.3.5.6. භික්ඛුමිත්‌ත සූත්‍රය

\[සැවැත්නිදානයි\]

46\. මහණෙනි, ධර්‍ම පසෙකින් සමන්වාගත භික්ෂුමිත්‍ර නො සෙවිය යුත්තේ ය. කවර පසෙකින් යත්:

කර්‍මාන්ත කරවන්නේ ය. අධිකරණ ගන්නේ ය. දිසාපාමොක් මහණුන් කෙරෙහි විරුද්ධ වන්නේ ය. දීර්‍ඝචාරිකායෙහි, ව්‍යවස්ථා රහිත (යදෘච්ඡා) චාරිකායෙහි යෙදී වසන්නේ ය. කලින් කල ධාර්මික කථායෙන් කරුණු දක්වන්නට සමාදන් කරවන්නට සමු‍ත්තෙජනය (උත්සාහවත්) කරවන්නට සම්ප්‍රහර්‍ෂණය කරවන්නට ප්‍රතිබල නො වේ.

මහණෙනි, මෙ කරුණු පසින් සමන්වාගත භික්ෂුමිත්‍ර නො සෙවිය යුත්තේ ය.

මහණෙනි, කරුණු පසෙකින් සමන්වාගත භික්ෂුමිත්‍ර සෙවිය යුත්තේ ය. කවර පසෙකින් යත්:

කර්‍මාන්ත නොකරවන්නේ ය. අධිකරණ නොගන්නේ ය. දිසාපාමොක් මහණුන් කෙරෙහි ප්‍රතිවිරුද්ධ නොවන්නේ ය. දීර්‍ඝචාරිකායෙහිත් යදාච්ඡාරිකායෙහිත් නොයෙදී වසන්නේ ය. කලින් කල දැහැමි කථායෙන් සන්දර්‍ශනය කරවන්නට සමාදන් කරවන්නට සමුත්තෙජන කරවන්නට සම්ප්‍රහර්ෂණ කරවන්නට ප්‍රතිබල වෙයි.

මහණෙනි, මෙ කරුණු පසින් සමන්වාගත භික්ෂුමිත්‍ර සෙවිය යුත්තේ යි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » වර්ගාතිරෙක සූත්‍ර

# භික්‌ඛුනී සූත්‍රාදිය

\[සැවැත්නිදාන යි\]

2-7. මහණෙනි, පස් කරුණෙකින් සමන්වාගත මෙහෙණ ... සික්මන් ... හෙරණ ... හෙරැණි ... උවසු... උවැසි ගෙණවුත් තබන ලද්දක සෙයින් නිරයෙහි උපදින්නී වෙයි. කවර පසෙකින් යත්:

ප්‍රාණවධ කරන්නී වෙයි, අයිනාදන් ගන්නී වෙයි, කාමයෙහි මිසහසර ඇත්තී වෙයි, මුසවා කියන්නී වෙයි, මදයට හා පමාවට කරුණු වූ රහමෙර පානය කරන්නී වේ.

මහණෙනි, මෙ පස් කරුණින් සමන්වාගත උවැසි ගෙණවුත් තබන ලද්දක සෙයින් නිරයෙහි උපදින්නී වේ.

මහණෙනි, පස් කරුණෙකින් සමන්වාගත උවැසි ගෙණවුත් තබන ලද්දක සෙයින් සවර්ගයෙහි උපදින්නී වෙයි. කවර පසෙකින් යත්:

ප්‍රාණවධයෙන් වැළකුනී වෙයි, අයිනාදනින් වැළකුනී වෙයි, කාමයෙහි මිසහසරින් වැළකුනී වෙයි, මුසාවායෙන් වැළකුනී වෙයි, මදප්‍රමාදකාරණ වූ රහමෙරින් වැළකුනී වේ.

මහණෙනි, මෙ පස් දහමින් සමන්වාගත උවැසි ගෙණ වුත් තබන ලද්දක සෙයින් සවර්ගයෙහි උපදින්නී වේ යයි.

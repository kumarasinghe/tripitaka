ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » වර්ගාතිරෙක සූත්‍ර

# භත්‌තුද්‌දෙසක සූත්‍රය

\[සැවැත්නිදාන යි\]

1\. මහණෙනි, කරුණු පසෙකින් සමන්වාගත භක්තොද්දෙශක මහණ සම්මත නො‍ කටයුත්තේ ය. කවර පසෙකින් යත්:

ඡන්දයෙන් අගතියට යෙයි. ද්වෙශයෙන් අගතියට යෙයි. මොහයෙන් අගතියට යෙයි. භයෙන් අගතියට යෙයි. උදෙසන ලද නො උදෙසන ලද බව නො දනී.

මහණෙනි, මෙ කරුණු පසින් සමන්වාගත භක්තොද්දෙශක මහණ සම්මත නො‍ කටයුත්තේ ය.

මහණෙනි, කරුණු පසෙකින් සමන්වාගත භක්තොද්දෙශක මහණ සම්මත කටයුත්තේ ය. කවර පසෙකින් යත්:

ඡන්දයෙන් අගතියට නො යෙයි. ද්වෙශයෙන් අගතියට නො යෙයි. මොහයෙන් අගතියට නො යෙයි. භයෙන් අගතියට නො යෙයි. උදෙසන ලද නො උදෙසන ලද බව දනියි.

මහණෙනි, මෙ කරුණු පසෙකින් සමන්වාගත භක්තොද්දෙශක මහණ සම්මත කටයුත්තේ යයි.

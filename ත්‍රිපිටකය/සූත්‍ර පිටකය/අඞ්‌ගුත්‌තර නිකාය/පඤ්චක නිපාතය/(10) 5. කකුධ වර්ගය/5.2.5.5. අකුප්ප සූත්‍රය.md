ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (10) 5. කකුධ වර්ගය

# 5.2.5.5. අකුප්ප සූත්‍රය

\[සැවැත්නිදානයි\]

45\. මහණෙනි, ධර්ම පසෙකින් සමන්වාගත වූ මහණ නොබෝ කලෙකින් මැ අර්හත්ත්වය පිළිවිදුනේ ය. කවර පසෙකින යත්:

මහණෙනි, මෙ සස්නෙහි මහණ අර්ථප්‍රතිසම්භිදාඥානයට පැමිණියේ වෙයි. ධර්මප්‍රතිසම්භිදාඥානයට පැමිණියේ වෙයි. නිරුක්තිප්‍රතිසම්භිදාඥානයට පැමිණියේ වෙයි. ප්‍රතිභානප්‍රතිසම්භිදාඥානයට පැමිණියේ වෙයි. යථාවිමුක්තචිත්තය (සිත කෙලෙසුන්ගෙන් මිදුණු සැටිය) ප්‍රත්‍යවෙක්ෂා කෙරෙයි.

මහණෙනි, මේ පඤ්චධර්මයෙන් සමන්වාගත මහණ නොබෝ කලෙකින් මැ අර්හත්ත්වය පිළිවිදුනේ ය.

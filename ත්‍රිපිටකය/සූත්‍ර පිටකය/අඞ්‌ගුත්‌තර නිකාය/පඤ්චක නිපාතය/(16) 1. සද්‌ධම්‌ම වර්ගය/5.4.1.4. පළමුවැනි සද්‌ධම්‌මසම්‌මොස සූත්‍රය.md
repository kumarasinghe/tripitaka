ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (16) 1. සද්‌ධම්‌ම වර්ගය

# 5.4.1.4. පළමුවැනි සද්‌ධම්‌මසම්‌මොස සූත්‍රය

\[සැවැත්නිදානයි\]

4\. මහණෙනි, මෙ කාරණයෝ පස්දෙනෙක් සද්ධර්මයාගේ ප්‍රමොෂය (වනඝ) පිණිස අන්තර්ධානය පිණිස පවත්නාහ. කවර පස්දෙනෙක යත්:

මහණෙනි, මෙ සස්නෙහි මහණහු සකස් කොට දහම් නො අසති. සකස් කොට දහම් නො පිරිවහති. සකස් කොට දහම් නො ධරති. සකස් කොට ධැරූ ධර්මයන්ගේ අර්ථය පරීක්ෂා ‍නො කරති. සකස් කොට අර්ථය දැන ධර්මය දැන ධර්මානුධර්මය නො පිළිපදිත්.

මහණෙනි, මෙ කාරණයෝ පස්දෙන සද්ධර්මයාගේ ප්‍රමොෂය පිණිස අන්තර්ධානය පිණිස පවත්නාහයි.‍‍

මහණෙනි, මෙ කාරණයෝ පස්දෙනෙක් සද්ධර්මයාගේ ස්ථිතිය පිණිස අවිනාශය පිණිස අතුරුදහන් නොවීම පිණිස පවත්නාහ. කවර පස් දෙනෙක යත්:

මහණෙනි, මෙ සස්නෙහි මහණහු සකස් කොට දහම් අසති. සකස් කොට දහම් පිරිවහති. සකස් කොට දහම් ධරති. සකස් කොට ධැරූ ධර්මයන්ගේ අර්ථය පිරික්සති. සකස් කොට අර්ථය දැන ධර්මය දැන ධර්මානුධර්මය පිළිපදනා හ.

මහණෙනි, මෙ කාරණයෝ පස්දෙන සද්ධර්මයාගේ ස්ථිතිය පිණිස අවිනාශය පිණිස අතුරුදහන් නොවීම පිණිස පවත්නාහයි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (7) 2. සඤ්‌ඤා වර්ගය

# 5.2.2.9. නිබ්‌බිදා සූත්‍රය

\[සැවැත්නිදානයි:\]

19\. මහණෙනි, භාවිත බහුලිකෘත මේ ධර්‍මයෝ පස්දෙනෙක් එකාන්ත නිර්‍වෙදය පිණිස විරාගය පිණිස නිරොධය පිණිස ක්ලෙශව්‍යුපශමය පිණිස අභිඥා පිණිස සම්බොධිය පිණිස නිර්‍වාණය පිණිස වැටෙත්. කවර පස්දෙනෙක යත්:

මහණෙනි, මෙ සස්නෙහි මහණ කයෙහි අශුභය නුවණින් දක්නාසුලුයේ, අහරෙහි පිළිකුල් සංඥා ඇතියේ, හැම පස්කඳලොව්හි අනභිරතසංඥා ඇතියේ, සර්‍වසංස්කාරයෙහි අනිත්‍යය නුවණින් දක්නාසුලුයේ වාස කරයි. ඔහට මරණසංඥාව තමා තුළ මැනැවින් එළඹ සිටියේ ම වෙයි.

මහණෙනි, භාවිත බහුලීකෘත මේ පඤ්චධර්‍මයෝ එකාන්ත නිර්‍වෙදය පිණිස විරාගය පිණිස නිරොධය පිණිස ව්‍යුපශමය පිණිස අභිඥා පිණිස සම්බොධිය පිණිස නිර්‍වාණය පිණිස වැටෙත්.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (25) 5. දුච්‌චරිත වර්ගය

# 5.5.5.5. අපර දුච්‌චරිත සූත්‍රය

\[සැවැත්නිදාන යි\]

45\. මහණෙනි, දුශ්චරිතයෙහි ආදීනව පසෙකි. කවර පසෙක යත්:

තෙමේත් තමහට උපවාද කෙරෙයි. නුවණැත්තෝ දැන ගරහති. ලාමක කීර්තිශබ්දය උස්ව නැ‍‍‍ඟෙයි. (දශකුශලකර්මපථ සඞ්ඛ්‍යාත) සද්ධර්මයෙන් විගතව සිටියි. (දශඅකුශලකර්මපථ සඞ්ඛ්‍යාත) අසද්ධර්මයෙහි පිහිටයි.

මහණෙනි, දුශ්චරිතයෙහි මේ ආදීනව පසයි.

මහණෙනි, සුචරිතයෙහි මේ අනුසස් ප‍සෙකි. කවර පසෙක යත්:

තෙමේත් තමහට උපවාද නො කෙරෙයි. විඥයෝ දැන පසසති. කල්‍යාණ කීර්තිශබ්දය නැ‍‍‍‍‍ගේ. අසද්ධර්මයෙන් විගතව සිටියි. සද්ධර්මයෙහි පිහිටයි.

මහණෙනි, සුචරිතයෙහි මේ අනුසස් පස යි.

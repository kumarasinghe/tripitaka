ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (13) 3. ගිලාන වර්ගය

# 5.3.3.2. සතිසූපට්‌ඨිත සූත්‍රය

(සැවැත්නිදාන යි)

22\. මහණෙනි, යම් කිසි මහණෙක් වේවයි, මෙ‍හෙණක් වේවයි, කරුණු පසක් වඩා නම්, කරුණු පසක් බහුල කෙරේ නම්, ඔහු විසින් ඉහාත්මයෙහි ම අර්‍හත්ත්වය හෝ උපාදිශෙෂයක් ඇතිවත් ම අනාගාමිත්වය හෝ යන උභය ඵලයන් අතුරෙන් අන්‍යතර ඵලයෙක් කැමැති විය යුතු. කවර පසෙක යත්:

මහණෙනි, මෙ සස්ණෙහි මහණහුගේ අධ්‍යාත්මයෙහිම ස්මෘතිය මැනැවින් එළැඹ සිටියා වෙයි. ස්කන්ධධර්මයන්ගේ උදයව්‍යය පිරිසිඳිනට සමර්‍තථ වූ ප්‍රඥායෙන් කයෙහි අශුභානුදර්ශි වූයේ, ආහාරයෙහි ප්‍රතිකූලසංඥා ඇතියේ, හැම ලොව්හි අනභිරතසංඥා ඇතියේ, සර්‍වසංස්කාරයෙහි අනිත්‍යානුදර්ශි ව වෙසෙයි.

මහණෙනි, යම් කිසි මහණෙක් වේවයි, මෙ‍හෙණක් වේවයි, මේ පඤ්චධර්‍මයන් වඩනේ ද, මේ පඤ්චධර්‍මයන් බහුල කෙරේ ද, ඔහු විසින් ඉහාත්මයෙහි ම අර්‍හත්ත්වය හෝ උපාදිශෙෂයක් ඇති වත් ම අනාගාමිත්වය හෝ යන උභය ඵලයන්ගෙන් අතුරෙන් අන්‍යතර ඵලයෙක් කැමැති විය යුතු යි.

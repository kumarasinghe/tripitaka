ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (26) 6. උපසම්‌පදා වර්ගය

# 5.6.1.14 - 17 සොතාපතති ඵලාදිසච්ඡිකිරියා සූත්‍ර

\[සැවැත්නිදාන යි\]

14-17. මහණෙනි, මේ ධර්මපස ප්‍රහීණ නො කොට සෝවත් ඵලය සාක්ෂාත් කරන්නට … සෙදගැමිඵලය ... අනගැමිඵලය ... අර්හත් ඵලය සාක්ෂාත් කරන්නට නො නිසි වෙයි. කවර පසෙක යත්;

ආවාසමාත්සර්ය්‍යය, කුලමාත්සර්ය්‍යය, ලාභමාත්සර්ය්‍යයය, වර්ණමාත්සර්ය්‍යය, ධර්මමාත්සර්ය්‍ය යි.

මහණෙනි, මේ ධර්මපස ප්‍රහීණ නො කොට සෝවත්ඵලය සාක්ෂාත් කරන්නට ... සෙදගැමිඵලය ... අනගැමිඵලය ... රහත්ඵලය සාක්ෂාත් කරන්නට නො නිසි වෙයි.

මහණෙනි, මේ ධර්මපස ප්‍රහීණ කොට සෝවාන් ඵලය සාක්ෂාත් කරන්නට ... සෙදගැමි ඵලය ... අනගැමි ඵලය ... රහත් ඵලය සාක්ෂාත් කරන්නට නිසි වෙයි. කවර පසෙක යත්:

ආවාසමාත්සර්ය්‍යය, කුලමාත්සර්ය්‍යය, ලාභමාත්සර්ය්‍යය, වර්ණමාත්සර්ය්‍යය, ධර්මමාත්සර්ය්‍ය යි.

මහණෙනි, මේ ධර්මපස ප්‍රහීණ කොට ශ්‍රොතාපත්තිඵලය ... සකෘදාගාමිඵලය ... අනාගාමිඵලය ... අර්හත්ඵලය සාක්ෂාත් කරන්නට භව්‍ය වෙයි.

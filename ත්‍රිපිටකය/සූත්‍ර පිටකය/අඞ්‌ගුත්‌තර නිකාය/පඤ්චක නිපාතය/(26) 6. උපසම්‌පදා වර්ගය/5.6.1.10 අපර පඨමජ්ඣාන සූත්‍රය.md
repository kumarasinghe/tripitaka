ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (26) 6. උපසම්‌පදා වර්ගය

# 5.6.1.10 අපර පඨමජ්ඣාන සූත්‍රය

\[සැවැත්නිදාන යි\]

10\. මහණෙනි, මේ කරුණු පස ප්‍රහීණ ‍නො කොට ප්‍රථමධ්‍යානය උපයා වසන්නට අභව්‍ය වෙයි. කවර පසෙක යත්:

ආවාසමාත්සර්ය්‍ය ය, කුලමාත්සර්ය්‍ය ය, ලාභමාත්සර්ය්‍ය ය, වර්ණමාත්සර්ය්‍ය ය, අකෘතඥතා අකෘතවෙදිතා යි.

මහණෙනි, මේ කරුණු පස ප්‍රහීණ ‍නො කොට ප්‍රථමධ්‍යානය උපයා වසන්නට අභව්‍ය වෙයි.

මහණෙනි, මෙ කරුණු පස ප්‍රහීණ ‍කොට ප්‍රථමධ්‍යානය උපයා වසන්නට නිසි වෙයි. කවර පසෙක යත්:

ආවාසමාත්සර්ය්‍ය ය, කුලමාත්සර්ය්‍ය ය, ලාභමාත්සර්ය්‍ය ය, වර්ණමාත්සර්ය්‍ය ය, අකෘතඥතා අකෘතවෙදිතා යි.

මහණෙනි, මෙ කරුණු පස ප්‍රහීණ ‍කොට ප්‍රථමධ්‍යානය උපයා වසන්නට නිසි වේ යයි.

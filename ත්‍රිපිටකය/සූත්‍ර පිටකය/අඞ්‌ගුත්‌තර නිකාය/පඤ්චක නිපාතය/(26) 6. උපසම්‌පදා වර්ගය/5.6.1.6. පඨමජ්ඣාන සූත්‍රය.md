ත්‍රිපිටකය » සූත්‍ර පිටකය » අඞ්‌ගුත්‌තර නිකාය » පඤ්චක නිපාතය » (26) 6. උපසම්‌පදා වර්ගය

# 5.6.1.6. පඨමජ්ඣාන සූත්‍රය

\[සැවැත්නිදානයි\]

6\. මහණෙනි, මෙ දහම් පස ප්‍රහීණ නො කොට ප්‍රථම ධ්‍යානය උපයා ගෙණ වසන්නට අභව්‍ය වෙයි. කවර පසෙක යත්:

ආවාසමාත්සර්ය්‍යය ය, කුලමාත්සර්ය්‍ය ය, ලාභමාත්සර්ය්‍ය ය, වර්ණමාත්සර්ය්‍ය ය, ධර්මමාත්සර්ය්‍ය යි.

මහණෙනි, මේ පඤ්ච මාත්සර්ය්‍යයන් ප්‍රහීණ නො කොට ප්‍රථමධ්‍යානය උපයා ගෙණ වසන්නට නො නිසි (නොහැකි) වේ යයි.

මහණෙනි, මෙ දහම් පස ප්‍රහීණ ‍කොට ප්‍රථම ධ්‍යානය උපයා ගෙණ වසන්නට භව්‍ය වෙයි. කවර පසෙක යත්:

ආවාසමාත්සර්ය්‍ය ය, කුලමාත්සර්ය්‍ය ය, ලාභමාත්සර්ය්‍ය ය, වර්ණමාත්සර්ය්‍ය ය, ධර්මමාත්සර්ය්‍ය යි.

මහණෙනි, මේ දහම් පස ප්‍රහීණ ‍කොට ප්‍රථම ධ්‍යානය උපයා ගෙණ වසන්නට භව්‍ය වේ යයි.

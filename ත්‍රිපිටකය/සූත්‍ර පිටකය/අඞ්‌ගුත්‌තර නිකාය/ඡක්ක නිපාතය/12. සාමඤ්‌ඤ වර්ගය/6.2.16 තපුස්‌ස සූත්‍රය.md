ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 12. සාමඤ්‌ඤ වර්ගය

# 6.2.16 තපුස්‌ස සූත්‍රය

\[සැවැත්නිදාන යි\]

මහණෙනි, ධර්ම සයෙකින් සමන්වාගත තපුස්ස (ද්වෙවාචික උපාසක) ගහපති තථාගතයන් වහන්සේ කෙරෙහි නිෂ්ඨඞ්ගත (බුදුගුණෙහි නිසැක) වූයේ පහන් සිතැත්තේ අමෘත (නිර්වාණ) දර්ශන ඇතියේ අමෘතය ප්‍රත්‍යක්ෂ කොට වෙසෙයි. කවර සයෙකින යත්:

බුදුන් කෙරෙහි අවෙත්‍යප්‍රසාදයෙන් (ගුණ දැන පැහැදීමෙන්), (නවලොකොත්තර) ධර්මයෙහි අවෙත්‍යප්‍රසාදයෙන්, අෂ්ටාර්‍ය්‍යපුද්ගලසඞ්ඝයා කෙරෙහි අවෙත්‍යප්‍රසාදයෙන්, ආර්‍ය්‍යශීලයෙන්, ආර්‍ය්‍ය (ප්‍රත්‍යෙවෙක්ෂා) ඥානයෙන්, ආර්‍ය්‍ය (ශෛක්ෂඵල) විමුක්තියෙන් යන සයෙනි.

මහණෙනි, මෙ ධර්ම සයෙන් සමන්වාගත තපුස්සගහපති තථාගතයන් කෙරෙහි නිෂ්ඨාගත වූයේ අමෘත දර්ශන ඇතියේ අමෘතය සාක්ෂාත් කොට වෙසේ යයි.

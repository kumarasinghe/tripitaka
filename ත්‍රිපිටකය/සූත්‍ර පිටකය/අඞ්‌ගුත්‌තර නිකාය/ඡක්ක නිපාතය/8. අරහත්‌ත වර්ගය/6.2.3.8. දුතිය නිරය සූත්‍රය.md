ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 8. අරහත්‌ත වර්ගය

# 6.2.3.8. දුතිය නිරය සූත්‍රය

\[සැවැත්නිදාන යි.\]

28\. මහණෙනි, කරුණු සයෙකින් සමන්වාගත වූයේ ගෙණවුත් බහා තබනලද්දේ යම්සේ නම් එසේ නිරයෙහි වෙයි. කවර සයෙකින යත්:

මුසවා බණනුයේ වෙයි, පිසුනුබස් ඇතියේ වෙයි, පරොස්බස් ඇතියේ වෙයි, පලප් බණනුයේ වෙයි, ලුබ්ධ (ලොභී) වෙයි, ප්‍රගල්භ (අවිනීත) ද වේ යි.

මහණෙනි, මෙ කරුණු සයෙන් සමන්වාගත වූයේ ගෙණෙන ලද්දක් බහාතැබූ සෙයින් නිරයෙහි වේ යයි.

මහණෙනි, කරුණු සයෙකින් සමන්වාගත වූයේ ගෙණවුත් බහා තැබූයේ යම්සේ නම්, එසෙයින් ස්වර්‍ගයෙහි පිහිටියේ වෙයි. කවර සයෙකින යත්:

මුසවායෙන් වැළකියේ වෙයි, පිසුනුබසින් වැළැකියේ වෙයි, පරොස්බසින් වැළැකියේ වෙයි, සම්ඵප්‍රලාපයෙන් වැළැකියේ වෙයි, අලුබ්ධ වෙයි, ප්‍රගල්භ නො වෙයි.

මහණෙනි, මෙ කරුණු සයින් සමන්වාගත වූයේ ගෙණවුත් බහා තැබුයේ යම්සේ නම් එසෙයින් ස්වර්‍ගයෙහි වේ යයි.

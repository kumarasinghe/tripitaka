ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 11. තික වර්ගය

# 6.1.1. රාග සූත්‍රය

\[සැවැත්නිදාන යි\]

1\. මහණෙනි, මෙ ධර්මයෝ තිදෙනෙකි, කවර තිදෙනෙක යත්:

රාගය හා ද්වෙෂය හා මොහය හා යි. මහණෙනි, මෙ ධර්මයෝ තිදෙන යි.

මහණෙනි, මෙ තුන් දහමුන්ගේ ප්‍රහාණය සඳහා ධර්මයෝ තිදෙනෙක් වැඩියයුතු වෙත්. කවර තුන් දෙනෙක යත්:

රාගයාගේ ප්‍රහාණය පිණිස අශුභය වැඩියයුතු යැ, ද්වෙෂයාගේ ප්‍රහාණය පිණිස මෛත්‍රිය වැඩිය යුතුයැ, මොහයාගේ ප්‍රහාණය පිණිස ප්‍රඥාව වැඩිය යුතු යි.

මහණෙනි, මෙ තුන් දහමුන්ගේ ප්‍රහාණය පිණිස මෙතුන් දහම් වැඩිය යුතු යි.

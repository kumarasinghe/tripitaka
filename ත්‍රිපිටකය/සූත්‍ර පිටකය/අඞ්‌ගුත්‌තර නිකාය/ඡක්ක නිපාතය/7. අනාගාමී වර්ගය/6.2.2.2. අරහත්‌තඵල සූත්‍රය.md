ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 7. අනාගාමී වර්ගය

# 6.2.2.2. අරහත්‌තඵල සූත්‍රය

\[සැවැත්නිදාන යි\]

12\. මහණෙනි, ධර්‍ම සයක් නො පහා අර්‍හත්වය සාක්ෂාත් කරන්නට අභව්‍ය වෙයි. කවර සයෙක යත්:

ථින ය, මිද්ධ ය, උද්ධච්ච ය, කුක්කුච්ච ය, අස්සද්ධිය ය, පමාද යි.

මහණෙනි, මෙ ධර්‍ම සය නො පහා අර්‍හත්වය සාක්ෂාත් කරන්නට අභව්‍ය වෙයි.

මහණෙනි, දහම් සයක් පහා අර්‍හත්වය පසක් කරන්නට නිසි වෙයි. කවර සයෙක යත්:

ථීන ය, මිද්ධ ය, උද්ධච්ච ය, කුක්කුච්ච ය, අස්සද්ධිය ය, පමාද ය යි.

මහණෙනි, මෙ දහම් සය පහා අර්‍හත්වය සාක්ෂාත් කරන්නට නිසි වේ ය යි.

ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 7. අනාගාමී වර්ගය

# 6.2.2.1. අනාගාමිඵල සූත්‍රය

\[සැවැත්නිදාන යි\]

11\. මහණෙනි, දහම් සදෙනකුන් නො පහා අනාගාමිඵල සාක්ෂාත් කරන්නට නො නිසි වෙයි. කවර සයෙක යත්:

අස්සද්ධිය (ශ්‍රද්ධා නැතිබව), අහිරික ය (පවට ලජ්ජා නැතිබව), අනොත්තප්ප ය (පවට භය නැතිබව), කොසජ්ජ ය (කුසීත බව), මුට්ඨසච්ච ය (සිහි නැතිබව), දුප්පඤ්ඤතා (ප්‍රඥා නැතිබව) යි.

මහණෙනි, මෙ ධර්‍ම සය නො පහා අනාගාමිඵලය සාක්ෂාත් කරන්නට අභව්‍ය වෙයි.

මහණෙනි, ධර්‍ම සයක් පහා අනාගාමිඵලය සාක්ෂාත් කරන්නට නිසි වෙයි. කවර සයෙක යත්:

අස්සද්ධි ය, අහිරික ය, අනොත්තප්ප ය, කොසජ්ජ ය, මුට්ඨසච්ච ය, දුප්පඤ්ඤතා ය යි.

මහණෙනි, මෙ දහම් සය පහා අනගැමිපල පසක් කරන්නට නිසි වේ ය යි.

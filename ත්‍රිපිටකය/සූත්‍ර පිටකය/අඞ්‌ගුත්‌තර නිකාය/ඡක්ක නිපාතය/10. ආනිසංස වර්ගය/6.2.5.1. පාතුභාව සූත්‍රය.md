ත්‍රිපිටකය » සූත්‍ර පිටකය » අඞ්‌ගුත්‌තර නිකාය » ඡක්ක නිපාතය » 10. ආනිසංස වර්ගය

# 6.2.5.1. පාතුභාව සූත්‍රය

\[සැවැත් නිදාන යි\]

42\. මහණෙනි, සදෙනකුන්ගේ පාළවීම ලොව්හි දුර්ලභ වෙයි. කවර සදෙනකුන්ගේ ය යත්:

තථාගත අර්හත් සම්‍යක් සම්බුද්ධයන්ගේ පහළවීම ලොව්හි දුර්ලභ වෙයි, තථාගතප්‍රවිදිත ධර්ම විනය දෙසන පුද්ගල ලොව්හි දුර්ලභ වෙයි, ආර්යායතනයෙහි (මධ්‍යමදෙශයෙහි) ඉපැත්ම ලොව්හි දුර්ලභ වෙයි, ලොව්හි ඉන්ද්‍රියයන්ගේ අවිකලභාවය දුර්ලභ වෙයි, ලොව්හි අජඩතා හා අනෙලමූගත්ව දුර්ලභ වෙයි, ලොව්හි කුශලධර්මච්ඡන්දය දුර්ලභ වෙයි.

මහණෙනි, මෙ සදෙනාගේ පාළවීම දුර්ලභ වෙයි.

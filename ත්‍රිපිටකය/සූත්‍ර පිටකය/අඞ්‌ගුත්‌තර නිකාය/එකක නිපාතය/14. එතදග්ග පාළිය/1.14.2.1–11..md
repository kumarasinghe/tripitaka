ත්‍රිපිටකය » සූත්‍ර පිටකය » අඞ්‌ගුත්‌තර නිකාය » එකක නිපාතය » 14. එතදග්ග පාළිය

# 1.14.2.1–11.

මහණෙනි, යම් **චුල්ලපන්‍ථක** නම් මහණෙක් වේ ද, මනෝමය කය මවන මාගේ ශ්‍රාවක භික්ෂූන් අතුරෙහි මේ අග්‍ර වෙයි. … යම් **චුල්ලපන්‍ථක** නම් මහණෙක් වේ ද, චෙතොවිවට්ට (රූපධ්‍යාන) යෙහි දක්ෂ වූ භික්ෂූන් අතුරෙහි … යම් මහාපන්‍ථක නම් මහණෙක් වේ ද, සඤ්ඤාවිවට්ට (අරූපධ්‍යාන) යෙහි දක්ෂ වූ භික්ෂූන් අතුරෙහි … යම් **සුභූති** නම් මහණෙක් වේ ද, කෙලෙස් රහිත විහරණ ඇතියන් අතුරෙහි … යම් **සුභූති** නම් මහණෙක් වේ ද, දක්ෂිණාහර්‍යයන් අතුරෙහි … කිහිරිවන වැසි යම් **රේවත** නම් මහණෙක් වේ ද, අරණ්‍යවාසී මාගේ ශ්‍රාවක භික්ෂූන් අතුරෙහි … යම් **කඞ්ඛාරේවත** නම් මහණෙක් වේ ද, ධ්‍යානයෙහි ඇලුනවුන් අතුරෙහි … **කොළිවීස** ගෝත්‍රයෙහි උපන් යම් **සෝණ** නම් මහණෙක් වේ ද, පිරිපුන් වැර ඇති භික්ෂූන් අතුරෙහි … යම් **කූටිකණ්ණසෝණ** නම් මහණෙක් වේ ද, කලණ බස් තෙපලනුවන් අතුරෙහි … යම් **සීවලී** නම් මහණෙක් වේ ද, සිවුපසය ලබනුවන් අතුරෙහි … යම් **වක්කලි** නම් මහණෙක් වේ ද, බලවත් සැදැහැ ඇති මාගේ ශ්‍රාවක භික්ෂූන් අතුරෙන් මේ අග්‍ර වෙයි.

දෙවැනි වග යි.

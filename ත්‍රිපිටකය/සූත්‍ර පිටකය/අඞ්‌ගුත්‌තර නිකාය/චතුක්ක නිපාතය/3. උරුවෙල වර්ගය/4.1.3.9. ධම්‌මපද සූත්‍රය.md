ත්‍රිපිටකය » සූත්‍ර පිටකය » අඞ්‌ගුත්‌තර නිකාය » චතුක්ක නිපාතය » 3. උරුවෙල වර්ගය

# 4.1.3.9. ධම්‌මපද සූත්‍රය

29\. මහණෙනි, මේ සතර ධර්‍මපද කෙනෙක් අග්‍රයහ යි දතයුත්තාහ. දිගුකල් පැවතියහ යි දතයුත්තාහ. ආර්‍යයන්ගේ වංශයහ යි දතයුත්තාහ. පෞරාණිකයහ. අසංකීර්‍ණයහ. (අතීත බුදුවරුන් විසිනුත් මෙයින් කිමැ යි) බැහැර නො කරන ලදහ. දැනුදු බැහැර නො කරනු ලැබෙති. අනායෙහිදු බැහැර නො කරනු ලබන්නාහ. මහණුන් විසින් බමුණන් විසින් නුවණැතියන් විසින් නො ගරහන ලදහ. කවර සතර දෙනක යත්:

මහණෙනි, අනභිද්‍යා ධර්‍මපදය අග්‍රය යි දත යුතුය. දිගුකල් පැවැත්තැ යි දත යුතුය. ආර්‍යවංශය යි දතයුතුය. පෞරාණිකය. අසංකීර්‍ණය. (අතීත බුදුවරුන් විසිනුත් මෙයින් කිමැ යි) බැහැර නො කරන ලදය. දැනුදු බැහැර නො කරනු ලැබේ. අනායෙහිදු බැහැර නො කරනු ලබන්නේ ය. මහණුන් විසින් බමුණන් විසින් නුවණැතියන් විසින් නො ගරහන ලදී.

මහණෙනි, අව්‍යාපාද ධර්‍මපදය අග්‍රය යි දතයුතුය. දිගුකල් පැවැත්තැ යි දතයුතුය. ආර්‍යවංශය යි දතයුතුය. පෞරාණිකය. අසංකීර්‍ණය. (පෙර බුදුවරුන් විසිනුදු මෙයින් කිමැ යි) බැහැර නො කරන ලදී. දැනුදු බැහැර නො කරනු ලැබේ. අනායෙහිදු බැහැර නො කරනු ලබන්නේ ය. මහණුන් විසින් බමුණන් විසින් නුවණැතියන් විසින් නොගරහන ලදී.

මහණෙනි, සම්‍යක් ස්මෘතිධර්‍මපදය අග්‍රය යි දතයුතුය. දිගුකල් පැවැත්තැ යි දත යුතුය. ආර්‍යවංශය යි දතයුතුය. පෞරාණිකය. අවිකීර්‍ණය. (පෙර බුදුවරුන් විසිනුත් මෙයින් කිමැයි) බැහැර නො කරන ලදී. දැනුදු බැහැර නො කරනු ලැබේ. අනායෙහිදු බැහැර නො කරනු ලබන්නේ ය. මහණුන් විසින් බමුණන් විසින් නුවණැතියන් විසින් නො ගරහන ලදී.

මහණෙනි, සම්‍යක්සමාධි ධර්‍මපදය අග්‍රය යි දතයුතුය. දිගුකල් පැවැත්තැ යි දත යුතුය. ආර්‍යවංශ යයි දතයුතුය. පෞරාණික ය. අවිකීර්‍ණ ය. (අතීතයෙහි බුදුවරුන් විසිනුත් මෙයින් කිමයි) බැහැර නො කරන ලදී. දැනුදු බැහැර නො කරනු ලැබේ. අනායෙහිදු බැහැර නො කරනු ලබන්නේ ය. මහණුන් විසින් බමුණන් විසින් නුවණැතියන් විසින් නොගරහන ලදී.

මහණෙනි, මේ සතර ධර්‍මපදයෝ අග්‍රයහයි දතයුත්තාහ. දිගුකල් පැවැත්තහයි දත යුත්තාහ. ආර්‍යයන්ගේ වංශයහ යි දතයුත්තාහ. පෞරාණිකයහ. අවිකීර්‍ණයහ. අතීතයෙහි බුදුවරුන් විසිනුත් (මෙයින් කිමැයි) බැහැර නො කරන ලදහ. දැනුදු බැහැර නො කරනු ලැබේ. අනායෙහිත් බැහැර නො කරනු ලබන්නාහ. මහණුන් විසින් බමුණන් විසින් නුවණැතියන් විසින් නො ගරහන ලදහ.

70\. නිස්තෘෂ්ණ වැ පියවි සිතින් වසන්නේය. ස්මෘතියෙන් සමන්‍වාගත වැ එකාග්‍රචිත්ත වැ තමා කෙරෙහි ලා මොනොවට තැබූ සිතැතියෙක් වන්නේ යි.

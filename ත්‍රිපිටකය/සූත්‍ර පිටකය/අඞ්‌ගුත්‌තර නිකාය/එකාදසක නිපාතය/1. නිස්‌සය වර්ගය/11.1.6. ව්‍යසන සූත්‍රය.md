ත්‍රිපිටකය » සූත්‍ර පිටකය » අඞ්‌ගුත්‌තර නිකාය » එකාදසක නිපාතය » 1. නිස්‌සය වර්ගය

# 11.1.6. ව්‍යසන සූත්‍රය

මහණෙනි, යම් මහණෙක් සබ්‍රම්සරුනට ආක්‍රොශ පරිභව කරනුයේ ආර්‍ය්‍යයනට උපවාද බණනසුලු වේද, හේ යම් හෙයෙකින් එකොළොස් ව්‍යසනයන්ගෙන් එක්තරා ව්‍යසනයකට නො යන්නේ ය යන යමෙක් වේ නම් තෙල කරුණ අස්ථාන වෙයි. අනවකාශ වෙයි. කවර එකොළොස් කරුණින යත්:

අනධිගත අධිගතයෙන් නො ලබන්නේ ය. විශේෂය පිරිහෙන්නේ ය. ඔහුගේ ශික්ෂාත්‍ර‍ය සඞ්ඛ්‍යාත ශාසනධර්‍මය ව්‍යවදානයට නො යෙයි. සද්ධර්‍මයෙහි හෝ අධිමාන ඇතියේ වෙයි. නො ඇලුනේ හෝ බඹසර හැසිරෙයි. එක්තරා සකිලිටි ඇවැතකට හෝ අවදනේ ය. ශික්ෂා හෝ ප්‍ර‍ත්‍යාඛ්‍යානය කොට හීනභාවයට වැටෙයි. දැඩි රොගාබාධයක් හෝ පහස්නේ ය. චිත්තක්ෂෙප සඞ්ඛ්‍යාත උන්මාදයට හෝ පැමිණෙයි නට සිහි ඇතියේ කලුරිය කෙරෙයි. කාබුන් මරණින් මතු අපාය දුර්‍ගති විනිපාත සඞ්ඛ්‍යාත නිරයට පැමිණෙයි.

මහණෙනි, යම් මහණෙක් සබ්‍රම්සරුනට ආක්‍රොශ පරිභව කරනුයේ ආර්යෝපවාද බණනසුලු වේ නම් හේ මේ එකොළොස් ව්‍යසනයන්ගෙන් එක්තරා ව්‍යසනයකට නො පැමිණෙන්නේ ය යන තෙල කරුණ අස්ථාන වෙයි. අනවකාශ වේ.

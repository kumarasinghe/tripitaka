ත්‍රිපිටකය » විනය පිටකය » පරිවාරපාළි 1 » ශමථ භෙදය

# 13\. කුශලවාරය

සම්මුඛාවිනයය කුශල ද අකුශල ද අව්‍යාකෘත ද, යෙභුය්‍යසිකාව කුශල ද අකුශල ද අව්‍යාකෘත ද, සතිවිනය කුශල ද අකුශල ද අව්‍යාකෘත ද, අමූළ්හවිනය කුශල ද අකුශල ද අව්‍යාකෘත ද, පටිඤ්ඤාතකරණය කුශල ද අකුශල ද, අව්‍යාකෘත ද, තස්සපාපිය්‍යසිකාව කුශල ද අකුශල ද අව්‍යාකෘත ද, තිණවත්ථාරකය කුශල ද අකුශල ද අව්‍යාකෘත ද යත්:

1\. සම්මුඛාවිනය කිසිවිටෙක කුශල වෙයි, කිසිවිටෙක අව්‍යාකෘත වෙයි, අකුශල වූ සම්මුඛාවිනයයෙක් නැති.

2\. යෙභුය්‍යසිකාව කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

3\. සතිවිනය කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

4\. අමූළ්හවිනය කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

5\. පටිඤ්ඤාතකර්ණය කිසිවිටෙක කුශල වෙයි, කිසිවිටෙක අකුශල වෙයි, කිසි විටෙක අව්‍යාකෘත වේ.

6\. තස්සපාපිය්‍යසිකාව කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

7\. තිණවත්ථාරකය කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

විවාදාධිකරණය කුශල ද අකුශල ද අව්‍යාකෘත ද, අනුවාදාධිකරණය කුශල ද අකුශල ද අව්‍යාකෘත ද, ආපත්තාධිකරණය කුශල ද අකුශල ද අව්‍යාකෘත ද, කිච්චාධිකරණය කුශල ද අකුශල ද අව්‍යාකෘත ද යත්:

1\. විවාදාධිකරණය කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

2\. අනුවාදාධිකරණය කිසිවිටෙක කුශල වෙයි. කිසිවිටෙක අකුශල වෙයි, කිසි විටෙක අව්‍යාකෘත වේ.

3\. ආපත්තාධිකරණය කිසිවිටෙක අකුශල වෙයි, කිසිවිටෙක අව්‍යාකෘත වේ. කුශල වූ ආපත්තාධිකරණයෙක් නැති.

4\. කිච්චාධිකරණය කිසිවිටෙක කුශල වෙයි, කිසිවිටෙක අකුශල වෙයි, කිසිවිටෙක අව්‍යාකෘත වේ.

තෙළෙස්වන කුශලවාරය නිමි.

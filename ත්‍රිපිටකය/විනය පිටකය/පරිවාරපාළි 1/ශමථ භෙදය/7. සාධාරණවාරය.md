ත්‍රිපිටකය » විනය පිටකය » පරිවාරපාළි 1 » ශමථ භෙදය

# 7\. සාධාරණවාරය

කෙතෙක් ශමථයෝ විවාදාධිකරණයට සාධාරණ වෙත් ද, කෙතෙක් ශමථයෝ විවාදාධිකරණයට අසාධාරණ වෙත් ද, කෙතෙක් ශමථයෝ අනුවාදාධිකරණයට සාධාරණ වෙත් ද, කෙතෙක් ශමථයෝ අනුවාදාධිකරණයට අසාධාරණ වෙත් ද, කෙතෙක් ශමථයෝ ආපත්තාධිකරණයට සාධාරණ වෙත් ද, කෙතෙක් ශමථයෝ ආපත්තාධිකරණයට අසාධාරණ වෙත් ද, කෙතෙක් ශමථයෝ කිච්චාධිකරණයට සාධාරණ වෙත් ද, කෙතෙක් ශමථයෝ කිච්චාධිකරණයට අසාධාරණ වෙත් ද යත්:

1\. දෙ ශමථයෝ විවාදාධිකරණයට සාධාරණ වෙති: සම්මුඛාවිනය යැ යෙභුය්‍යසිකා යැ. පස් ශමථයෝ විවාදාධිකරණයට අසාධාරණ වෙති: සතිවිනය යැ අමූළ්හ විනය යැ පටිඤ්ඤාතකරණ යැ තස්සපාපිය්‍යසිකා යැ තිණවත්ථාරක යි.

2\. සිවු ශමථයෝ අනුවාදාධිකරණයට සාධාරණ වෙති: සම්මුඛාවිනය යැ සති විනය යැ අමූළ්හවිනය යැ තස්සපාපිය්‍යාසිකා යි. තුන් ශමථයෝ අනුවාදාධිකරණයට අසාධාරණ වෙති: යෙභුය්‍යසිකා යැ පටිඤ්ඤාතකරිණ යැ තිණවත්ථාරක යි.

3\. තුන් ශමථයෝ ආපත්තාධිකරණයට සාධාරණ වෙති: සම්මුඛාවිනය යැ පටිඤ්ඤාතකරණ යැ තිණවත්ථාරක යැ. සිවු ශමථයෝ ආපත්තධිකරණයට අසාධාරණ වෙති: යෙභුය්‍යසිකා යැ සතිවිනය යැ අමූළ්හවිනය යැ තස්සපාපිය්‍යසිකා යි.

4\. එක් ශමථයෙක් කිච්චාධිකරණයට සාධාරණ වෙයි: සම්මුඛාවිනය යි. ෂට් සමථයෝ කිච්චාධිකරණයට අසාධාරණ වෙති: යෙභුය්‍යසිකා යැ සතිවිනය යැ අමූළ්හ විනය යැ පටිඤ්ඤාතකරණ යැ තස්සපාපිය්‍යසිකා යැ තිණවත්ථාරක යි.

සත්වන සාධාරණ වාරය නිමි.

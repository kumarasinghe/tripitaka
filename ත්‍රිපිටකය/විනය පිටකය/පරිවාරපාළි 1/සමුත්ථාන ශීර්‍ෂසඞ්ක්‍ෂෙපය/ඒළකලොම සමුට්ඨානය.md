ත්‍රිපිටකය » විනය පිටකය » පරිවාරපාළි 1 » සමුත්ථාන ශීර්‍ෂසඞ්ක්‍ෂෙපය

# ඒළකලොම සමුට්ඨානය

41\. එළකලොමය ද සහසෙය්‍ය දෙ සිඛය ද ආහච්චපාද ආවස්ථ පිණ්ඩ භොජන දෙ සිඛය ද ගණභොජන විකාලභොජන සන්නිධිකාර තෙ සිඛය ද දත්තපොණ සිඛය ද අචෙලක සිඛය ද,

42\. උය්‍යුත්ත සෙනා දෙ සිඛය ද උය්‍යොධිකය ද සුරාපාන නහාන දෙ සිඛයා, දුබ්බණ්ණ කරණය ද පාටිදෙසනික දෙසිඛය ද ලසුණ උපතිට්ඨන නච්චන තෙසිඛය ද,

43\. නහාන අත්ථරණ තුවට්ටසයන තෙ සිඛය ද එසේ ම අන්තොරට්ඨ තිරෙ රට්ඨ දෙ සිඛයද අන්තොවස්ස චිත්තාගාර දෙසිඛය ද ආසන්දි සුක්තකන්තන දෙ සිඛය ද

44\. වෙය්‍යාවච්ච සහත්ථ දෙ සිඛය ද අභික්ඛුකාවාසය ද ඡත්තුපාහන යාන සඞ්ඝාණී තෙ සිඛය ද ඉත්ථාලඞ්කාර ගන්ධවුණ්ණ වාසිත යන තෙසිඛය ද,

45\. භික්බුනී සික්ඛමානා සාමණෙරී ගිහිනි (උම්මද්දන) සිවුසිඛය ද අසංකච්චික සිඛය දැයි සිවුසාළිස් සිකපදයෝ

46\. කයින් නගිති, වචනයෙන් සිතින් නො නගිත්, කයින් ද සිතින් ද නගිති, වචනයෙන් නො නගිත්, සියල්ලෝ එළකලොමකසිඛය සමාන වූවෝ ද්විසමුට්ඨානික වෙත්.

එළකලොම සමුට්ඨානය නිමි.

ත්‍රිපිටකය » විනය පිටකය » පරිවාරපාළි 1 » සමුත්ථාන ශීර්‍ෂසඞ්ක්‍ෂෙපය

# අද්ධාන සමුට්ඨානය

49\. අද්ධාන නාවාභිරූහන පණීතභොජන තෙසිඛය ද මාතුගාමසංවිධානය ද ලොමසංහරණය ද ධඤ්ඤ විඤ්ඤාපන නිමන්තන දෙ සිඛය ද මෙහෙණන්හට (පැණවූ) පාටිදෙසනීය සිඛ අටදැයි,

50\. මේ පසළොස් සිකපදයෝ කයින් උපදිති, වචනයෙන් ද සිතින් ද නූපදිත්, කයින් හා වචනයෙන් උපදිති, ඔහු සිතින් නූපදිත්.

51\. කයින් හා සිතින් උපදිති, ඔහු වචනයෙන් නූපදිති, කය වචන සිත යන තිදොරින් උපදිත්. මේ සිවුවැදෑරුම් සමුට්ඨානයෝ අද්ධාන සිකපදය හා සමකොට බුදුනුවණින් පණවන ලදහ.

අද්ධාන සමුට්ඨානය නිමි.

ත්‍රිපිටකය » විනය පිටකය » පරිවාරපාළි 1 » භික්ෂුණී විභඞ්ගය » 12. සඞ්ග්‍රහවාරය

# 12\. සඞ්ග්‍රහවාරය

1\. කායසංසර්ගය ඉවසීම් හෙතුයෙන් සිදුවන ඇවැත්හු සප්තාපත්තිස්කන්ධයන් අතුරෙන් කෙතෙක් ආපත්තිස්කන්ධයෙන් සඞ්ග්‍රහ කරණ ලදහු ද යත්: කායසංසර්ගය ඉවසීම් හෙතුයෙන් සිදුවන ඇවැත්හු සප්තාපත්තිස්කන්ධයන් අතුරෙන් කිසිවිටෙක පාරාජිකාපත්තිස්කන්ධයෙන් ද කිසිවිටෙක සඞ්ඝාදිසෙසාපත්තිස්කන්ධයෙන් ද කිසි විටෙක ථුල්ලවච්චයාපත්තිස්කන්ධයෙන් ද කිසිවිටෙක පාචිත්තියාපත්තිස්කන්ධයෙන් ද කිසිවිටෙක දුෂ්කෘතාපත්තිස්කන්ධයෙන් දැයි පස් ආපත්තිස්කන්ධයෙකින් සඞ්ග්‍රහ කරණ ලදහු ය. ...

2\. දිහි විනවා වැළඳීම් හෙතුයෙන් සිදුවන ඇවැත්හු සප්තාපත්තිස්කන්ධයන් අතුරෙන් කෙතෙක් ආපත්තිස්කන්ධයෙන් සඞ්ග්‍රහ කරණ ලදහු ද යත්: දිහි විනවා වැළඳීම් හෙතුයෙන් සිදුවන ඇවැත්හු සප්තාපත්තිස්කන්ධයන් අතුරෙන් කිසිවිටෙක පාටිදෙසනීයාපත්තිස්කන්ධයෙන් ද කිසිවිටෙක දුෂ්කෘතාපත්තිස්කන්ධයෙන් දැයි දෙ ආපත්තිස්කන්ධයෙන් සඞ්ග්‍රහ කරණ ලදහු ය.

සිවුවන සඞ්ග්‍රහවාරය නිමි.

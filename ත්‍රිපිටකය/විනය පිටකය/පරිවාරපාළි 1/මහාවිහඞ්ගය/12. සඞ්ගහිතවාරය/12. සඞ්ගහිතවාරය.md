ත්‍රිපිටකය » විනය පිටකය » පරිවාරපාළි 1 » මහාවිහඞ්ගය » 12. සඞ්ගහිතවාරය

# 12\. සඞ්ගහිතවාරය

1\. මෙවුන්දම් සෙවනය කිරීම් හෙතුවෙන් වන ඇවැත්හු සප්තාපත්තීස්කන්ධයන් අතුරෙන් කෙතෙක් ආපත්තිස්කන්ධයෙකින් සඩ්ග්‍රහ කරණ ලද්දාහු ද යත්: මෙවුන්දම් සෙවනය කිරීම් හෙතුවෙන් වන ඇවැත්හු සප්තාපත්තිස්කන්ධයන් අතුරෙන් කිසිවිටෙක පාරාජිකාපත්තිස්කන්ධයෙන් ද, කිසි විටෙක ථුල්ලච්චයාපත්තිස්කන්ධයෙන් ද, කිසි විටෙක පාවිත්තියාපත්තිස්කන්ධයෙන් ද, කිසිවිටෙක දුෂ්කෘතාපත්තිස්කන්ධයෙන් දැයි සතර ආපත්තිස්කන්ධයෙන් සඞ්ග්‍රහ කරණ ලද්දාහු ය. ...

2\. අනදර පිණිස පරිභොග දියෙහි මල හෝ මූ හෝ කෙළ හෝ ඕනා හෙතුවෙන් වන ඇවැත සප්තාපත්තිස්කන්ධයන් අතුරෙන් කෙතෙක් ආපත්තිස්කන්ධයෙකින් සඞ්ග්‍රහ කරණ ලද ද යත්: අනදර පිණිස පරිභොග දියෙහි මල හෝ මූ හෝ කෙළ හෝ ඕනා හෙතුවෙන් වන ඇවැත සප්තාපත්තිස්කන්ධයන් අතුරෙන් දුෂ්කෘතාපත්ති ස්කන්ධ නම් වූ එක් ආපත්තිස්කන්ධයෙන් සඞ්ග්‍රහ කරණ ලදී.

සතරවන සඞ්ග්‍රහිත වාරය නිමි.

ත්‍රිපිටකය » විනය පිටකය » මහාවග්‌ගපාළිය » 9. චම්‌පෙය්‍යක්‌ඛන්‌ධකය

# 9\. චම්‌පෙය්‍යක්‌ඛන්‌ධකය

1\. එකල්හි භාග්‍යවත් බුදුරජානන් වහන්සේ චම්පානුවර ගග්ගරා පොකුණුතෙර වැඩ වසන සේක. එකල්හි කසිදනව්වෙහි වාසභගාම නම් ගමෙක් වේ. එහි කාශ්‍යපගොත්‍ර නම් මහණ තෙමේ ආවාසික වූයේ කටයුතු පරම්පරාවෙහි නිති බැඳුනේ “කෙසේ නම් නො පැමිණි ප්‍රියශීල භික්‍ෂූහු පැමිණෙන්නාහු ද, පැමිණියා වූ ප්‍රියශීල භික්‍ෂූහු සැප සේ වසන්නාහු ද, මේ ආවාසයත් වැඩීමට දියුණුවට මහත් බවට පැමිණෙන්නේ දැ” යි උත්සාහයට පැමිණියේ වේ.

2\. එකල්හි බොහෝ භික්‍ෂූහු කාසිජනපදයෙහි චාරිකා කරන්නාහු වාසභගමට පැමිණියාහු ය. කාශ්‍යපගොත්‍රභික්‍ෂු තෙමේ එන්නා වූ ඒ භික්‍ෂූන් දුර දී ම දුටුයේ ය. දැක අසුන් පැණවී ය. පා දෝනා දිය පාපුටුව පා තබන පුවරුව එළවා තැබී ය. ඉදිරියට ගොස් පාසිවුරු පිළිගත්තේ ය. පැනින් විචාළේ ය. නෑමෙහි උනන්දු කෙළේ ය. කැඳෙහි කැවිලියෙහි බතෙහි ද උනන්දු කෙළේ ය.

3\. එකල්හි ඒ ආගන්තුකභික්‍ෂූන්ට “ඇවැත්නි, මේ ආවාසික භික්‍ෂූ තෙමේ යහපත් ය. නෑමට උනන්දු කරයි. කැඳෙහි කැවිලියෙහි බතෙහි ද උනන්දු කරයි. ඇවැත්නි, එබැවින් අපි මෙහි ම වාසභගමෙහි වසමු” යි සිත් වී ය. ඉක්බිති ඒ ආගන්තුකභික්‍ෂූහු එහි ම වාසභගමෙහි වාසය කළහ.

4\. එකල්හි කාශ්‍යපගොත්‍ර භික්‍ෂුහුහට “මේ ආගන්තුකභික්‍ෂූන්ගේ යම් ආගන්තුකවෙහෙසක් වේ ද, එය සන්සිඳුනේ ය. යම් මේ පැවිද්දෝ ගොදුරු ගමෙහි නො දැනීම් ඇත්තාහු ද, ඒ මේ පැවිද්දෝ දැන් ගොදුරු ගමෙහි දැනීම් ඇත්තෝ වූහ. අන්‍යකුලයන් දිවි තෙක් උනන්දු කීරීම දුෂ්කර ය. විණවීම (ඉල්ලීම) ද මිනිසුන්ගේ මන නො වඩන්නේ ය. (එහෙයින්) මම කැඳෙහි කැවිලියෙහි බතෙහි උනන්දු නො කරන්නෙම් නම් යෙහෙකැ”යි අදහස් වී ය. හෙතෙමේ කැඳෙහි කැවිලියෙහි බතෙහි (ඔවුන්) උනන්දු නො කෙළේ ය.

5\. එකල්හි ඒ ආගන්තුකභික්‍ෂූන්ට “ඇවැත්නි, පෙර මේ ආවාසික භික්‍ෂූ තෙමේ නෑමෙහි (අප) උනන්දු කෙළේ ය. කැඳෙහි කැවිලියෙහි බතෙහි ද උනන්දු කෙළේ ය. හෙතෙමේ දැන් කැඳෙහි කැවිලියෙහි බතෙහි උනන්දු නො කරයි. ඇවැත්නි, දැන් මේ ආවාසිකභික්‍ෂු තෙමේ දුෂ්ට ය. ඇවැත්නි, එබැවින් අපි ආවාසික භික්‍ෂුහුහට උත්ක්‍ෂෙපණියකර්‍මය කරමු” යි අදහස් වී ය.

6\. ඉක්බිති ආගන්තුකභික්‍ෂුහු රැස් වී කාශ්‍යපගොත්‍ර භික්‍ෂුහුහට “ඇවැත්නි, තෝ පෙර නෑමෙහි (අප) උනන්දු කෙරෙහි. කැඳෙහි කැවිලියෙහි බතෙහි ද උනන්දු කෙරෙහි. ඒ තෝ දැන් කැඳෙහි කැවිලියෙහි බතෙහි උනන්දු නො කෙරෙහි. ඇවැත්නි, තෝ ඇවැතට පැමිණියෙහි ය. ඒ ඇවැත දක්නෙහි දැ” යි කීහ. “ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැතැ"යි කී ය.

7\. එකල්හි ඒ ආගන්තුකභික්‍ෂූහු කාශ්‍යපගොත්‍රභික්‍ෂූහුහට ඇවැත් නො දැක්මෙහි උත්ක්‍ෂෙපණියකර්‍මය කළහ. ඉක්බිති කාශ්‍යපගොත්‍රභික්‍ෂුහට “මම මෙය – ඇවැත් යි හෝ නො ඇවැත් යි හෝ පැමිණියේ වෙමි යි හෝ නො පැමිණියේ වෙමි යි හෝ ධාර්මික වූ හෝ අධාර්මික වූ හෝ කොප්‍ය වූ හෝ අකොප්‍ය වූ හෝ සසුනට සුදුසු වූ හෝ සසුනට නො සුදුසු වූ හෝ කර්‍මයකින් උත්ක්‍ෂිප්ත වෙමි යි හෝ අනුක්‍ෂිප්ත වෙමි යි හෝ නො දනිමි. මම චම්පානුවරට ගොස් මේ කාරණය භාග්‍යවතුන් වහන්සේට සැළකරන්නෙම් නම් යෙහෙකැ“යි අදහස් වී ය.

8\. අනතුරු ව කාශ්‍යපගොත්‍රභික්‍ෂුතෙමේ සෙනසුන් තැන්පත් කොට තබා පාසිවුරු ගෙණ චම්පාව බලා නික්ම ගියේ ය. පිළිවෙළින් චම්පාවට ගොස් භාග්‍යවතුන් වහන්සේ වෙත එළඹියේ ය. එළඹ භාග්‍යවතුන් වහන්සේ සකසා වැඳ පසකෙ හුන්නේ ය.

9\. ආගන්තුකභික්‍ෂූන් සමග මේ පිළිසඳරකතා කිරීම භාග්‍යවත් බුදුවරුන්ගේ පුරුද්ද ය. එහෙයින් භාග්‍යවතුන් වහන්සේ කාශ්‍යපගොත්‍රභික්‍ෂු “මහණ, කීම ඉවසිය හැකි ද? කිම යැපිය හැකි ද? වෙහෙසක් නැති ව දීර්‍ඝමාර්‍ගයෙහි ආයේ වෙහි ද? මහණ තෝ කොහි සිට එහි දැ” යි විචාළ සේක.

10\. “භාග්‍යවතුන් වහන්ස, ඉවසිය හැකි ය. යැපිය හැකි ය. ස්වාමීනි, මම වැඩි වෙහෙසක් නැති ව දික්මග ආවෙමි. ස්වාමීනි, කසිදනව්වෙහි වාසභ නම් ගමෙක් ඇත්තේ ය. මම එහි ආවාසික වෙමි. කටයුතු පරම්පරාවෙන් බැඳුනේ වෙමි. “කෙසේ නම් නො පැමිණියා වූ ප්‍රියශීල භික්‍ෂූහු පැමිණෙන්නාහු ද පැමිණියා වූ ප්‍රියශීල භික්‍ෂූහු සැප සේ වසන්නාහු ද මේ ආවාසයත් වැඩීමට දියුණුවට මහත් බවට පැමිණෙන්නේ දැ” යි උත්සාහයට පැමිණියෙමි.

11\. “ස්වාමිනි, ඒ අතර බොහෝ භික්‍ෂූහු කසීදනව්වෙහි චාරිකා කරන්නාහු වාසභගමට පැමිණියාහු ය. ස්වාමීනි, මම එන්නා වූ ඒ භික්‍ෂූන් දුර දී ම දුටුවෙමි. දැක අසුන් පැණවීමි. පා දෝනා දිය පාපුටුව පා තබන පුවරුව එළවා තැබීමි. ඉදිරියට ගොස් පාසිවුරු පිළිගතිමි. පැනින් විචාළෙමි. නෑමෙහි උනන්දු කෙළෙමි. කැඳෙහි කැවිලියෙහි බතෙහි ද උනන්දු කෙළෙමි.

12\. “ස්වාමීනි, එකල්හි ඒ ආගන්තුකභික්‍ෂූන්ට ‘ඇවැත්නි, මේ ආවාසික භික්‍ෂු තෙමේ යහපත් ය. නෑමෙහි උනන්දු කරයි. කැඳෙහි කැවිලියෙහි බතෙහි ද උනන්දු කරයි. ඇවැත්නි, එබැවින් අපි මෙහි වාසභගමෙහි ම වාසය කරමු’ යි අදහස් වි ය. ස්වාමීනි, ඉන් පසු ඒ ආගන්තුකභික්‍ෂූහු එහි වාසභගමෙහි ම වාසය කළහ.

13\. “ස්වාමීනි, ඒ මට ‘ආගන්තුකභික්‍ෂූන්ගේ යම් අමුතු වෙහෙසක් වී ද, එය සන් සිඳුනේය. යම් මේ පැවිද්දෝ ගොදුරුගමෙහි තතු නො දැන්නෝ ද ඒ මේ පැවිද්දෝ දැන් ගොදුරුගමෙහි තතු දන්නෝ ය. අන්‍යකුලයන් දිවිහිම් කොට උනන්දු කිරීම දුෂ්කර ය. විණවීම ද මිනිසුන්ගේ මන නො වඩන්නේ ය. (එහෙයින්) මට ‘කැඳෙහි කැවිලියෙහි බතෙහි උනන්දු නො කරන්නෙම් නම් යෙහෙකැ’යි අදහස් වී ය. ස්වාමීනී, ඒ මම කැඳෙහි කැවිලියෙහි බතෙහි උනන්දු නො කෙළෙමි” යි සැළ කෙළේ ය.

14\. “අනතුරු ව ස්වාමීනි, ඒ ආගන්තුකභික්‍ෂූන්ට ‘ඇවැත්නි, පෙර මේ ආවාසිකභික්‍ෂු තෙමේ නෑමෙහි උනන්දු කරයි. කැඳෙහි කැවිලියෙහි බතෙහි උනන්දු ද කරයි. හෙතෙමේ දැන් කැඳෙහි කැවිලියෙහි බතෙහි උනන්දු නො කරයි. ඇවැත්නි, දැන් මේ ආවාසිකභික්‍ෂු තෙමේ දුෂ්ට ය. ඇවැත්නි, එබැවින් අපි ආවාසිකභික්‍ෂු නම උත්ක්‍ෂෙපණීයකර්‍මයෙන් බැහැර කරමු’ යි අදහස් වී ය.

15\. “ස්වාමීනි, නැවැත ඒ ආගන්තකභික්‍ෂූහු රැස් වී ‘ඇවැත්නි, තෝ පෙර නෑමෙහි උනන්දු කෙළෙහි. කැඳෙහි කැවිලියෙහි බතෙහි උනන්දු කෙළෙහි. දැන් තෝ කැඳෙහි කැවිලියෙහි බතෙහි උනන්දු නො කෙරෙහි. ඇවැත්නි, තෝ ඇවැතට පැමිණියෙහි. මේ ඇවැත දක්නෙහි දැ‘ යි මට මෙසේ කීහ. ඇවැත්නි, ‘මම යම් ඇවැතක් දක්නෙම් ද (එබඳු) ඇවැතක් මට නැතැ’ යි කීමි.”

16\. “ඉක්බිති ස්වාමීනි, ඒ ආගන්තුකභික්‍ෂූහු ඇවැත් නො දැක්මෙහි මා උත්ක්‍ෂෙපණීයකර්‍මයෙන් බැහැර කළහ. ස්වාමීනි, මම මෙය ‘ඇවැත් යි හෝ, නො ඇවැත් යි හෝ, පැමිණියේ වෙමි යි හෝ, නො පැමිණියේ වෙමි යි හෝ, ධාර්මික වූ හෝ අධාර්මික වූ හෝ කොප්‍ය වූ හෝ අකොප්‍ය වූ හෝ සසුනට සුදුසු වූ හෝ සසුනට නො සුදුසු වූ හෝ කර්‍මයකින් උත්ක්‍ෂිප්ත වෙමි යි හෝ අනුක්‍ෂිප්ත වෙමියි හෝ, නො දනිමි. මම චම්පාවට ගොස් භාග්‍යවතුන් වහන්සේගෙන් මේ කාරණය විචාරන්නෙම් නම් යෙහෙකැ’යි මට අදහස් වී ය. භාග්‍යවතුන් වහන්ස, මම චම්පානුවර සිට එමි’ යි හෙතෙමේ කී ය.

17\. “මහණ, මෙය අනාපත්තියකි. මෙය ආපත්තියක් නො වේ. ඇවැතට නො පැමිණියෙහි ය. ඇවැතට පැමිණියේ නො වෙහි ය. අනුත්ක්‍ෂිප්ත වෙහි ය. උත්ක්‍ෂිප්ත නො වෙහි ය. අධාර්මික වූ කොප්‍ය වූ සසුනට නො සුදුසු වූ කර්‍මයකින් උත්ක්‍ෂිප්ත වෙහි ය. මහණ, තෝ යව. එහි වාසභගමෙහි ම වාසය කරව” යි. වදාළ සේක. “ස්වාමීනි, එසේ ය” යි කාශ්‍යපගොත්‍රභික්‍ෂු තෙමේ භාග්‍යවතුන් වහන්සේට පිළිවදන් දී හුනස්නෙන් නැගිට භාග්‍යවතුන් වහන්සේ සකසා වැඳ පැදකුණු කොට වාසභගම බලා නික්ම ගියේ ය.

18\. එකල්හි ඒ ආගන්තුකභික්‍ෂූන්ට “යම් අපි ඒ පිරිසිදු, ඇවැත් රහිත, මහණකු වස්තු නැත්තෙහි නිකරුණෙහි උත්ක්‍ෂෙ‍පණියකර්‍මයෙන් බැහැර කෙළෙමු ද, එය අපට අලාභයෙකි. අපට ලාභයෙක් නො වේ. අපට වූයේ නපුරෙකි. අපට වූයේ යහපතෙක් නො වේ” යි කුකුසෙක් වී ය. විපිළිසරෙක් වී ය. “ඇවැත්නි, එබැවින් අපි චම්පාවට ගොස් භාග්‍යවතුන් වහන්සේගේ සමීපයෙහි වරද වරද හැටියට දෙසමු” යි සිතූහ.

19\. ඉක්බිති ඒ ආගන්තුක භික්‍ෂූහු සෙනසුන් තැන්පත් කොට තබා පාසිවුරු ගෙණ චම්පාවට ගියහ. පිළිවෙළින් චම්පාවට ගොස් භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේ සකසා වැඳ පසකෙ හුන්හ.

20\. ආගන්තුකභික්‍ෂූන් සමග මේ පිළිසඳර කතා කිරීම භාග්‍යවත් බුදුවරුන්ගේ පුරුද්දෙකි. එහෙයින් භාග්‍යවතුන් වහන්සේ “මහණෙනි, කිම ඉවසිය හැකි ද? කිම යැපිය හැකි ද? කිම වෙහෙස නැති ව දිග්මග ආවහු ද? මහණෙනි, තෙපි කොහි සිට ආවහු දැ?” යි ඒ භික්‍ෂූන් විචාළ සේක. “භාග්‍යවතුන් වහන්ස, ඉවසිය හැකි ය. භාග්‍යවතුන් වහන්ස, යැපිය හැකි ය. ස්වාමීනි, අපි වෙහෙස නැති ව දිග්මග ආවෝ වෙමු. ස්වාමීනි, කසිදනව්වෙහි වාසභ නම් ගමෙක් ඇත්තේ ය. භාග්‍යවතුන් වහන්ස, අපි එහි සිට එන්නෙමු” කීහ. “මහණෙනි, තෙපි ආවාසිකභික්‍ෂූනම උත්ක්‍ෂෙපණිය කර්‍මයෙන් බැහැර කළහු ද? ”ස්වාමීනි, එසේ ය.” “මහණෙනි, කිනම් වස්තුවෙක්හි කිනම් කරුණෙක්හි දැ” යි විවාළ සේක. ”භාග්‍යවතුන් වහන්ස, වස්තු නැත්තෙහි නිකරුණෙහි ය” යි කීහ.

21\. භාග්‍යවත් බුදුරජානන් වහන්සේ “හිස් පුරුෂයෙනි, නො සුදුස්සෙක. නො ගැළපෙන්නක. අනුලොම් නො වූවෙක. මහණකමට නො සරි ලන්නෙක. නො කැප වූවෙක. නො කටයුත්තෙක. හිස් පුරුෂයෙනි, කෙසේ නම් තෙපි පිරිසිදු වූ ඇවැත් රහිත වූ මහණකු වස්තු නැත්තෙහි නිකරුණෙහි බැහැර කළහු ද? හිස් පුරුෂයෙනි, මෙය නො පැහැදුනවුන්ගේ පැහැදීම පිණිස හෝ නො වේ –පෙ– ගරහා දැහැමි කතා කොට මහණෙනි, පිරිසිදු වූ ඇවැත් රහිත වූ මහණ තෙමේ වස්තු නැත්තෙහි නිකරුණෙහි බැහැර නො කළ යුතු ය. යමෙක් බැහැර කරන්නේ නම්, දුකුළා ඇවැත් වේ” යි වදාළ සේක.

22\. ඉක්බිති ඒ භික්‍ෂූහු හුනස්නෙන් නැගිට උතුරුසඟසිවුර එකස් කොට භාග්‍යවතුන් වහන්සේගේ පාමුල්හි හිසින් වැටී භාග්‍යවතුන් වහන්සේට “ස්වාමීනි, යම් ඒ අපි ඇවැත් නැත්තෙහි නිකරුණෙහි පිරිසිදු වූ ඇවැත් රහිත වූ මහණකු බැහැර කෙළෙමු ද, අඥයන් යම් සේ ද මුළාවූවන් යම් සේ ද අදක්‍ෂයන් යම් සේ ද එසේ වරද අප ඉක්මවා (අබිබවා) ගියේ ය. ස්වාමීනි, භාග්‍යවතුන් වහන්සේ මතු හික්මීම පිණිස ඒ අපගේ වරද වරද වසයෙන් පිළිගන්නා සේක්වා” යි සැළකළහ. “මහණෙනි, යම් ඒ තෙපි පිරිසිදු වූ ඇවැත් රහිත වූ මහණකු වස්තු නැත්තෙහි නිකරුණෙහි බැහැර කළහු ද, එබැවින් අඥයන් යම් සේ ද මුළා වූවන් යම් සේ ද අදක්ෂයන් යම් සේ ද එසේ වරද තොප ඉක්මවා ගියේ ය. මහණෙනි, යම් හෙයකින් තෙපි වරද වරද වසයෙන් දැක දහම් පරිදි පිළියම් කරවු ද, අපි තොපගේ ඒ ප්‍රතිකර්‍මය පිළිගණිමු. යමෙක් වරද වරද වසයෙන් දැක දහම් පරිදි පිළියම් කෙරේ ද, මත්තෙහි හික්මීමට පැමිණේ ද, මහණෙනි, මේ ආර්‍ය්‍යවිනයයෙහි වැඩීමෙක් ම වේ.”

23\. එකල්හි චම්පානුවර භික්‍ෂූහු මෙබඳු කර්‍ම කෙරෙත්: අධර්‍මයෙන් ව්‍යග්‍රකර්‍ම කෙරෙත්. අධර්‍මයෙන් සමග්‍රකර්‍ම කෙරෙත්. ධර්‍මයෙන් ව්‍යග්‍රකර්‍ම කෙරෙත්. ධර්‍මප්‍රතිරූපකයෙන් ව්‍යග්‍රකර්‍ම කෙරෙත්. ධර්‍මප්‍රතිරූපකයෙන් සමග්‍රකර්‍ම කෙරෙත්. එකෙක් ද එකකු බැහැර කෙරෙයි. එකෙක් ද දෙදෙනෙකුන් බැහැර කෙරෙයි. එකෙක් ද බොහෝ දෙනකුන් බැහැර කෙරෙයි. එකෙක් ද සඞ්ඝයා බැහැර කෙරෙයි. දෙදෙනෙකු ද එකකු බැහැර කෙරෙත්. දෙදෙනෙකු ද දෙදෙනකුන් බැහැර කෙරෙත්. දෙදෙනෙක් ද බොහෝ දෙනකුන් බැහැර කෙරෙත්. දෙදෙනෙක් ද සඞ්ඝයා බැහැර කෙරෙත්. බොහෝ දෙන ද එකකු බැහැර කෙරෙත්. බොහෝ දෙන ද දෙදෙනකුන් බැහැර කෙරෙත්. බොහෝ දෙන ද බොහෝ දෙනකුන් බැහැර කෙරෙත්. බොහෝ දෙන ද සඞ්ඝයා බැහැර කෙරෙත්. සඞ්ඝ තෙමේ ද සඞ්ඝයා බැහැර කෙරෙයි.

24\. අල්පේච්ඡ වූ –පෙ– යම් ඒ භික්‍ෂූහු වෙත් ද ඔහු “කෙසේ නම් චම්පානුවර භික්‍ෂුහු මෙබඳු කර්‍ම කරත් ද? අධර්‍මයෙන් ව්‍යග්‍රකර්‍ම කරත් ද? අධර්‍මයෙන් සමග්‍රකර්‍ම කරත් ද? ධර්‍මයෙන් ව්‍යග්‍රකර්‍ම කරත් ද? ධර්‍මප්‍රතිරූපකයෙන් ව්‍යග්‍රකර්‍ම කරත් ද? ධර්‍මප්‍රතිරූපකයෙන් සමග්‍රකර්‍ම කරත් ද, එකෙක් ද එකකු බැහැර කෙරේ ද? එකෙක් ද දෙදෙනකුන් බැහැර කෙරේ ද? එකෙක් ද බොහෝ දෙනකුන් බැහැර කෙරේ ද? එකෙක් ද සඞ්ඝයා බැහැර කෙරේ ද, දෙදෙනෙක් ද එකකු බැහැර කරත් ද? දෙදෙනක් ද දෙදෙනකුන් බැහැර කරත් ද, දෙදෙනෙක් ද බොහෝ දෙනකුන් බැහැර කරත් ද? දෙදෙනෙක් ද සඞ්ඝයා බැහැර කරත් ද? බොහෝ දෙන ද එකකු බැහැර කරත් ද? බොහෝ දෙන ද දෙදෙනකුන් බැහැර කරත් ද? බොහෝ දෙන ද බොහෝ දෙනකුන් බැහැර කරත් ද? බොහෝ දෙන ද සඞ්ඝයා බැහැර කරත් ද? සඞ්ඝ තෙමේ ද සඞ්ඝයා බැහැර කෙරේ දැ” යි අවමන් කෙරෙත්. නින්දා කෙරෙත්. දොස් කියත්.

25\. ඉක්බිති ඒ භික්‍ෂුහු භාග්‍යවතුන් වහන්සේට මෙය සැළකළහ. “මහණෙනි, චම්පානුවර වැසි භික්‍ෂූහු අධර්‍මයෙන් ව්‍යග්‍රකර්‍ම කෙරෙත්. –පෙ– සඞ්ඝ තෙමේ ද සඞ්ඝයා බැහැර කෙරේ යන මෙබඳු වූ කර්‍ම කෙරෙත් ල යනු සැබෑ ද”? ”භාග්‍යවතුන් වහන්ස, සැබෑ ය.”

26\. භාග්‍යවත් බුදුරජානන් වහන්සේ “මහණෙනි, ඒ හිස්පුරුෂයන්ගේ (මේ ක්‍රියාව) නො සුදුසු ය. අනුලොම් නො වූවෙක. නො ගැළපෙන්නෙක. මහණපිළිවෙතට නො සරි ලන්නෙක. නො කැප වූවෙක. නො කටයුත්තෙක. මහණෙනි, කෙසේ නම් ඒ හිස්පුරුෂයෝ අධර්‍මයෙන් ව්‍යග්‍රකර්‍ම කරත් ද –පෙ– සඞ්ඝතෙමේත් සඞ්ඝයා බැහැර කෙරේ ද යන මෙබඳු වූ කර්‍ම කරත් ද.”

27, මහණෙනි, මෙය නො පැහැදුනවුන්ගේ පැහැදීම පිණිස නො වේ –පෙ– ගරහා දැහැමි කතා කොට මහණෙනි, අධර්‍මයෙන් ව්‍යග්‍රකර්‍මයෙක් වේ නම්, (ඒ) කර්‍ම නො වේ. ඒ නො කට යුතු ය. අධර්‍මයෙන් සමග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. ධර්‍මයෙන් ව්‍යග්‍රකර්‍මයෙක් වේ නම් කර්‍ම නො වේ. ඒ නො කට යුතු ය. ධර්‍මප්‍රතිරූපකයෙන් ව්‍යග්‍රකර්‍මයක් වේ නම්, කර්‍ම නො වේ. ඒ නො කටයුතු ය. ධර්‍මප්‍රතිරූපකයෙන් සමග්‍රකර්‍මයෙක් වේ නම්, කර්‍ම නො වේ. ඒ නො කටයුතු ය. එකෙක් ද එකකු බැහැර කෙරේ නම්, කර්‍ම නො වේ. ඒ නො කට යුතු ය. එකෙක් ද දෙදෙනකුන් බැහැර කෙරේ නම්, කර්‍ම නො වේ. ඒ නො කට යුතු ය. එකෙක් ද බොහෝ දෙනකුන් බැහැර කෙරේ නම්, කර්‍ම නො වේ. ඒ නො කට යුතු ය. එකෙක් ද සඞ්ඝයා බැහැර කෙරේ නම්, කර්‍ම නො වේ. ඒ නො කට යුතු ය. දෙදෙනෙක් ද එකකු බැහැර කෙරෙත් නම්, කර්‍ම නො වේ. ඒ නො කට යුතු ය. දෙදෙනෙක් ද දෙදෙනකුන් බැහැර කෙරෙත් නම්, කර්‍ම නො වේ. ඒ නො කට යුතු ය. දෙදෙනෙක් ද බොහෝ දෙනකුන් බැහැර කෙරෙත් නම්, කර්‍ම නො වේ. ඒ නො කට යුතු ය. දෙදෙනෙක් ද සඞ්ඝයා බැහැර කෙරෙත් නම්, කර්‍ම නො වේ. ඒ නො කට යුතු ය. බොහෝ දෙන ද එකකු බැහැර කෙරෙත් නම්, කර්‍ම නො වේ. ඒ නො කටයුතු ය. බොහෝ දෙන ද දෙදෙනකුන් බැහැර කෙරෙත් නම්, කර්‍ම නො වේ. ඒ නො කට යුතු ය. බොහෝ දෙන ද බොහෝ දෙනකුන් බැහැර කෙරෙත් නම්, කර්‍ම නො වේ. ඒ නො කට යුතු ය. බොහෝ දෙන ද සඞ්ඝයා බැහැර කෙරෙත් නම්, කර්‍ම නො වේ. ඒ නො කට යුතු ය. සඞ්ඝ තෙමේ ද සඞ්ඝයා බැහැර කෙරේ නම්, කර්‍ම නො වේ. ඒ නො කට යුතු ය යි වදාළ සේක.

28\. “මහණෙනි, අධර්‍මයෙන් ව්‍යග්‍රකර්‍ම ය, අධර්‍මයෙන් සමග්‍රකර්‍ම ය, ධර්‍මයෙන් ව්‍යග්‍රකර්‍ම ය, ධර්‍මයෙන් සමග්‍රකර්‍ම ය යි මේ කර්‍ම සතරෙක් වේ.”

29\. “මහණෙනි, එහි යම් මේ අධර්‍මයෙන් ව්‍යග්‍රකර්‍මයෙක් වේ ද, මහණෙනි, මේ කර්‍මය අධර්‍ම බැවින් ව්‍යග්‍ර බැවින් කොප්‍ය වේ. සසුනට සුදුසු නො වේ. මහණෙනි, එබඳු වූ කර්‍මය නො කට යුතු ය. මා විසින් එබඳු කර්‍මයෙක් නො අනුදන්නා ලද ය.”

30\. “මහණෙනි, එහි යම් මේ අධර්‍මයෙන් සමග්‍රකර්‍මයෙක් වේ ද, මහණෙනි, මේ කර්‍මය අධර්‍ම බැවින් කොප්‍ය වේ. සසුනට නො සුදුසු වේ. මහණෙනි, එබඳු වූ කර්‍මය නො කට යුතු ය. මා විසින් එබඳු කර්‍මයක් නො අනුදන්නා ලද ය.”

31\. “මහණෙනි, එහි යම් මේ ධර්‍මයෙන් ව්‍යග්‍රකර්‍මයෙක් වේ ද, මහණෙනි, මේ කර්‍මය ව්‍යග්‍ර බැවින් කොප්‍ය වේ. සසුනට නො සුදුසු වේ. මහණෙනි එබඳු වූ කර්‍මය නො කට යුතු ය. මා විසින් එබඳු කර්‍මයෙක් නො අනුදන්නා ලද ය.”

32\. “මහණෙනි, එහි යම් මේ ධර්‍මයෙන් සමග්‍රකර්‍මයෙක් වේ ද, මහණෙනි, මේ කර්‍මය ධර්‍ම බැවින් සමගි බැවින් කොප්‍ය නො වේ. සසුනට සුදුසු වේ. මහණෙනි, එබඳු වූ කර්‍මය කට යුතු ය. මා විසින් එබඳු කර්‍මය අනුදන්නා ලද ය. මහණෙනි, එහෙයින් මෙහි ධර්‍මයෙන් යම් සමග්‍රකර්‍මයෙක් වේ ද, එබඳු කර්‍මය කරන්නෙමු’ යි මහණෙනි, තොප විසින් හික්මිය යුතු ම ය.”

33\. එකල්හි සවග මහණෝ මෙබඳු වූ කර්‍ම කෙරෙත්: අධර්‍මයෙන් ව්‍යග්‍ර කර්‍ම කෙරෙත්. අධර්‍මයෙන් සමග්‍රකර්‍ම කෙරෙත්, ධර්‍මයෙන් ව්‍යග්‍රකර්‍ම කෙරෙත්, ධර්‍මප්‍රතිරූපකයෙන් ව්‍යග්‍රකර්‍ම කෙරෙත්. ධර්‍මප්‍රතිරූපකයෙන් සමග්‍රකර්‍ම කෙරෙත්. ඤත්තිසම්පත්තිය නැති අනුශ්‍රාවණසම්පත්තිය ඇති කර්‍ම කෙරෙත්. අනුශ්‍රාවණසම්පත්තිය නැති ඤත්තිසම්පත්තිය ඇති කර්‍ම කෙරෙත්. ඤත්තිසම්පත්තිය නැති අනුශ්‍රාවණසම්පත්තිය නැති කර්‍ම කෙරෙත්. විද්‍යමාන වස්තූන් හැර කර්‍ම කෙරෙත්. චොදනා සිහි කිරීම් හැර කර්‍ම කෙරෙත්. ඥප්තිඅනුශ්‍රාවණසම්පත්තීන් හැර කර්‍ම කෙරෙත්. අනුන් ප්‍රතික්‍රොශ (ප්‍රතිබාහන) කරද්දී කරණ ලද නො දැහැමි වූ කොප්‍ය වූ කරුණට නො සුදුසු කර්‍ම කෙරෙත්.

34\. අල්පෙච්ඡ වූ –පෙ– යම් ඒ භික්‍ෂූහු වෙත් ද, ඔහු “කෙසේ නම් සවග මහණෝ මෙබඳු වූ කර්‍ම කරත් ද: අධර්‍මයෙන් ව්‍යග්‍රකර්‍ම කරත් ද? අධර්‍මයෙන් සමග්‍රකර්‍ම කරත් ද? ධර්‍මයෙන් ව්‍යග්‍රකර්‍ම කරත් ද? ධර්‍මප්‍රතිරූපකයෙන් ව්‍යග්‍රකර්‍ම කරත් ද? ධර්‍මප්‍රතිරූපකයෙන් සමග්‍රකර්‍ම කරත් ද? ඤත්තිසම්පත්තිය නැති අනුශ්‍රාවණසම්පත්තිය ඇති කර්‍ම කරත් ද? අනුශ්‍රාවණසම්පත්තිය නැති ඤත්තිසම්පත්තිය ඇති කර්‍ම කරත් ද? ඤත්තිසම්පත්තිය නැති අනුශ්‍රාවණසම්පත්තිය නැති කර්‍ම කරත් ද? ධර්‍මයෙන් (විද්‍යාමානවස්තුවෙන් තොර) කර්‍ම කරත් ද? චොදනාවෙන් හා සිහිපත් කිරීමෙන් තොර කර්‍ම කරත් ද? ඥප්තිඅනුශ්‍රාවණසම්පත්තීන්ගෙන් තොර කර්‍ම කරත් ද? අනුන් ප්‍රතික්‍රොශ කරද්දී කරණ ලද නො දැහැමි වූ කොප්‍ය වූ කරුණට නො සුදුසු කර්‍ම කරත් දැ” යි අවමන් කෙරෙත්. නින්දා කෙරෙත්. දොස් කියත්.

35\. ඉක්බිති ඒ භික්‍ෂූහු භාග්‍යවතුන් වහන්සේට මෙය සැළකළහ. “මහණෙනි, සවගමහණෝ මෙබඳු වූ කර්‍ම කෙරෙත් ල යනු සැබෑ ද? අධර්‍මයෙන් ව්‍යග්‍රකර්‍ම කෙරෙත් –පෙ– අනුන් ප්‍රතික්‍රොශ කරද් දී කරණ ලද නො දැහැමි වු කොප්‍ය වූ කරුණට නො සුදුසු කර්‍ම කෙරෙත් ද?”

36\. “භාග්‍යවතුන් වහන්ස, සැබෑ ය –පෙ– ගරහා දැහැමි කතා කොට “මහණෙනි, අධර්‍මයෙන් ව්‍යග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. අධර්‍මයෙන් සමග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. ධර්‍මයෙන් ව්‍යග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. ධර්‍මප්‍රතිරූපකයෙන් ව්‍යග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. ධර්‍මප්‍රතිරූපකයෙන් සමග්‍රකර්‍මයෙක් වේ නම්, කර්‍ම නො වේ. ඒ නො කට යුතු ය. මහණෙනි, ඤත්තිසම්පත්තිය නැති අනුශ්‍රාවණසම්පත්තිය ඇති කර්‍මයෙක් වේ නම්, කර්‍ම නො වේ. ඒ නො කට යුතු ය. මහණෙනි, අනුශ්‍රාවණසම්පත්තිය නැති ඤත්තිසම්පත්තිය ඇති කර්‍මයෙක් වේ නම්, කර්‍ම නො වේ. ඒ නො කටයුතු ය. මහණෙනි, ඤත්තිසම්පත්තිය නැති අනුශ්‍රාවණසම්පත්තිය නැති කර්‍මයෙක් වේ නම්, කර්‍ම නො වේ. ඒ නො කට යුතු ය. විද්‍යාමානවස්තුවෙන් තොර වූ කර්‍මය කර්‍ම නො වේ. ඒ නො කට යුතු ය. චොදනා සිහිපත් කිරීමෙන් තොර වූ කර්‍මය කර්‍ම නො වේ. ඒ නො කටයුතු ය. ඤත්තිඅනුසාවනසම්පත්තියෙන් තොර වූ කර්‍මය කර්‍ම නො වේ. ඒ නො කට යුතු ය. මහණෙනි, අනුන් ප්‍රතික්‍රොශ කරද් දී කරණ ලද නො දැහැමි වූ කොප්‍ය වූ කරුණට නො සුදුසු වූ කර්‍මය කර්‍ම නො වේ. ඒ නො කට යුතු වේ.

37\. “මහණෙනි, අධර්‍මකර්‍මය, ව්‍යග්‍රකර්‍මය, සමග්‍රකර්‍මය, ධර්‍මප්‍රතිරූපකයෙන් ව්‍යග්‍රකර්‍මය, ධර්‍මප්‍රතිරූපකයෙන් සමග්‍රකර්‍මය, ධර්‍මයෙන් සමග්‍රකර්‍මය යි මේ කර්‍ම සයෙක් වේ.

38\. “මහණෙනි, අධර්‍මකර්‍මය කිම? මහණෙනි, ඤත්තිදුතියකම්මයෙහි දී එක් ඤත්තියකින් කර්‍මය කෙරේ නම්, කර්‍මවාක්‍යය නො අස්වා නම්, ඒ අධර්‍මකර්‍ම යි.

39\. “මහණෙනි, ඤත්තිදුතියකම්මයෙහි දී ඤත්ති දෙකකින් කර්‍මය කෙරේ නම්, කර්‍මවාක්‍යය නො අස්වා නම්, ඒ අධර්‍මකර්‍ම යි.

40\. “මහණෙනි, ඤත්තිදුතියකම්මයෙහි දී එක් කර්‍මවාක්‍යයකින් කර්‍මය කෙරේ නම්, ඤත්තිය නො තබා නම්, ඒ අධර්‍මකර්‍ම යි.

41\. ‘මහණෙනි, ඤත්තිදුතියකම්මයෙහි දී කර්‍මවාක්‍යය දෙකකින් කර්‍මය කෙරේ නම් ඤත්තිය නො තබා නම්, ඒ අධර්‍මකර්‍ම යි.

42\. “මහණෙනි, ඥප්තිචතුර්‍ත්‍ථකර්‍මයෙහි දී එක් ඤත්තියකින් කර්‍මය කෙරේ නම, කර්‍මවාක්‍යය නො අස්වා නම්, ඒ අධර්‍මකර්‍ම යි.

43\. “මහණෙනි, ඥප්තිචතුර්‍ත්‍ථකර්‍මයෙහි දී ඤත්ති දෙකකින් කර්‍මය කෙරේ නම්, කර්‍මවාක්‍යය නො අස්වා නම්, ඒ අධර්‍මකර්‍ම යි.

44\. “මහණෙනි, ඥප්තිචතුර්‍ත්‍ථකර්‍මයෙහි දී ඤත්ති තුණකින් කර්‍මය කෙරේ නම්, කර්‍මවාක්‍යය නො අස්වා නම්, ඒ අධර්‍මකර්‍ම යි.

45\. “මහණෙනි, ඥප්තිචතුර්‍ත්‍ථකර්‍මයෙහි දී ඤත්ති සතරකින් කර්‍මය කෙරේ නම්, කර්‍මවාක්‍යය නො අස්වා නම්, ඒ අධර්‍මකර්‍ම යි.

46\. “මහණෙනි, ඥප්තිචතුර්‍ත්‍ථකර්‍මයෙහි දී එක් කර්‍මවාක්‍යයකින් කර්‍මය කෙරේ නම්, ඤත්තිය නො තබා නම්, ඒ අධර්‍මකර්‍ම යි.

47\. “මහණෙනි, ඥප්තිචතුර්‍ත්‍ථකර්‍මයෙහි දී කර්‍මවාක්‍ය දෙකකින් කර්‍මය කෙරේ නම්, ඤත්තිය නො තබා නම් නම්, ඒ අධර්‍මකර්‍ම යි.

48\. “මහණෙනි, ඥප්තිචතුර්‍ත්‍ථකර්‍මයෙහි දි කර්‍මවාක්‍ය තුණකින් කර්‍මය කෙරේ නම්, ඤත්තිය නො තබා නම්, ඒ අධර්‍මකර්‍ම යි.

49\. “මහණෙනි, ඥප්තිචතුර්‍ත්‍ථකර්‍මයෙහි දී කර්‍මවාක්‍ය සතරකින් කර්‍මය කෙරේ නම්, ඤත්තිය නො තබා නම්, ඒ අධර්‍මකර්‍ම යි. මහණෙනි, මෙය අධර්‍මකර්‍ම ය යි කියනු ලැබේ.

50\. “මහණෙනි, ව්‍යග්‍රකර්‍මය කිම? මහණෙනි, ඤත්තිදුතියකම්මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු නො පැමිණියෝ වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ව්‍යග්‍රකර්‍ම යි.

51\. “මහණෙනි, ඤත්තිදුතියකම්මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ව්‍යග්‍රකර්‍ම යි.

52\. “මහණෙනි, ඤත්තිදුතියකම්මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ව්‍යග්‍රකර්‍ම යි.

53\. “මහණෙනි, ඥප්තිචතුර්‍ත්‍ථකර්‍මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු නො ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙදෙණන ලද්දේ වේ ද, හමු වූවාහු විරුද්ධ ව කතා කෙරෙත් ද ඒ ව්‍යග්‍රකර්‍ම යි.

54\. මහණෙනි, ඥප්තිචතුර්‍ත්‍ථකර්‍මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද ඒ ව්‍යග්‍රකර්‍ම යි.

55\. “ඥප්තිචතුර්‍ත්‍ථකර්‍මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙදෙණන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ව්‍යග්‍රකර්‍ම යි. මහණෙනි, මේ ව්‍යග්‍රකර්‍ම ය යි කියනු ලැබේ.

56\. “මහණෙනි, සමග්‍රකර්‍මය කිම? මහණෙනි, ඤත්තිදුතියකම්මයෙහි යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණ එන ලද්දේ වේ ද, හමු වූවාහු විරුද්ධ ව කතා නො කෙරෙත් ද, ඒ සමග්‍රකර්‍ම යි.

57\. “මහණෙනි, ඥප්තිචතුර්‍ත්‍ථකර්‍මයෙහි යම් පමණ භික්‍ෂූහු කර්‍මයට සුදුසු වූවාහු නම්, ඔහු ආවාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණ එන ලද්දේ වේ ද, හමු වූවාහු විරුද්ධ ව කතා නො කෙරෙත් ද, ඒ සමග්‍රකර්‍ම යි. මහණෙනි, මේ සමග්‍රකර්‍මැ යි කියනු ලැබේ.

58\. “මහණෙනි, ධර්‍මප්‍රතිරූපකයෙන් ව්‍යග්‍රකර්‍මය කිම? මහණෙනි, ඤත්තිදුතියකම්මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු නො පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි.

59\. “මහණෙනි, ඤත්තිදුතියකම්මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි.

60\. “මහණෙනි, ඤත්තිදුතියකම්මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු වෙත් නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි.

61\. “මහණෙනි, ඥප්තිචතුර්‍ත්‍ථකර්‍මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු නො පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි.

62\. “මහණෙනි, ඥප්තිචතුර්‍ත්‍ථකර්‍මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය නො ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි.

63\. “මහණෙනි, ඥප්තිචතුර්‍ත්‍ථකර්‍මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දිමට සුදුසු වූවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා කෙරෙත් ද, ඒ ධර්‍මප්‍රතිරූපකයෙන් ව්‍යග්‍රකර්‍ම යි. මහණෙනි, මේ ධර්‍මප්‍රතිරූපකයෙන් ව්‍යග්‍රකර්‍ම යි කියනු ලැබේ.

64\. “මහණෙනි, ධර්‍මප්‍රතිරූපකයෙන් සමග්‍රකර්‍මය කිම? මහණෙනි, ඤත්තිදුතියකම්මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වුවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණ එන ලද්දේ වේ ද, හමුවූවාහු විරුද්ධ ව කතා නො කෙරෙත් ද, ඒ ධර්‍මප්‍රතිරූපකයෙන් සමග්‍රකර්‍මය යි.

65\. “මහණෙනි, ඥප්තිචතුර්‍ත්‍ථකර්‍මයෙහි පළමු කොට කර්‍මවාක්‍යය අස්වා ද, පසු ව ඤත්තිය තබා ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා නො කෙරෙත් ද, ඒ ධර්‍මප්‍රතිරූපකයෙන් සමග්‍රකර්‍මය යි. මහණෙනි, මේ ධර්‍මප්‍රතිරූපකයෙන් සමග්‍රකර්‍ම ය යි කියනු ලැබේ.

66\. “මහණෙනි, ධර්‍මයෙන් සමග්‍රකර්‍මය කිම? මහණෙනි, ඤත්තිදුතිය – කම්මයෙහි පළමු කොට ඤත්තිය තබා ද, පසු ව එක් කර්‍මවාක්‍යයකින් කර්‍මය කෙරේ ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වුවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා නො කෙරෙත් ද, ඒ ධර්‍මයෙන් සමග්‍රකර්‍මය යි.

67\. “මහණෙනි, ඥප්තිචතුර්‍ත්‍ථකර්‍මයෙහි පළමු කොට ඤත්තිය තබා ද, පසු ව කර්‍මවාක්‍ය තුණකින් කර්‍මය කෙරේ ද, යම් පමණ භික්‍ෂූහු කර්‍මයට සුදුසු වූවාහු නම්, ඔහු පැමිණියාහු වෙත් ද, ඡන්‍දය දීමට සුදුසු වූවන්ගේ ඡන්‍දය ගෙණෙන ලද්දේ වේ ද, හමු වූවාහු විරුද්ධ ව කතා නො කෙරෙත් ද, ඒ ධර්‍මයෙන් සමග්‍රකර්‍මය යි. මහණෙනි, මේ ධර්‍මයෙන් සමග්‍රකර්‍ම ය යි කියනු ලැබේ.”

68\. “චතුවග්ගභික්ඛුසඞ්ඝයා ය, පංචවග්ගභික්ඛුසඞ්ඝයා ය, දසවග්ගභික්ඛුසඞ්ඝයා ය, වීසතිවග්ගභික්ඛුසඞ්ඝයා ය, අතිරේකවීසතිවග්ගභික්ඛුසඞ්ඝයා ය යි සඞ්ඝ කොටස් පසෙක් වේ.

69\. “මහණෙනි, එහි මේ චතුවග්ගභික්ඛුසඞ්ඝ තෙමේ ධර්‍මයෙන් සමග වූයේ උපසම්පදාව පවාරණය අබ්භානය යන කර්‍ම තුණ හැර (සෙසු) සියලු කර්‍මයන්හි කර්‍මාර්‍හ (කර්‍ම කිරීමට සුදුසු) වේ.

70\. “මහණෙනි, එහි මේ පඤ්චවග්ගභික්ඛුසඞ්ඝ තෙමේ ධර්‍මයෙන් සමග වූයේ මධ්‍යමජනපදයෙහි උපසම්පදාව ය අබ්භානය යන කර්‍ම දෙක හැර සියලු කර්‍මයන්හි කර්‍මාර්‍හ වේ.

71\. “මහණෙනි, එහි මේ දසවග්ගභික්ඛුසඞ්ඝ තෙමේ ධර්‍මයෙන් සමග වූයේ එකම අබ්භානකර්‍මය හැර සියලු කර්‍මයන්හි කර්‍මාර්‍හ වේ.

72\. “මහණෙනි, එහි මේ වීසතිවග්ගභික්ඛුසඞ්ඝ තෙමේ ධර්‍මයෙන් සමග වූයේ සියලු කර්‍මයන්හි කර්‍මාර්‍හ වේ.

73\. “මහණෙනි එහි මේ අතිරේකවීසතිවග්ගභික්ඛුසඞ්ඝ තෙමේ ධර්‍මයෙන් සමග වූයේ සියලු කර්‍මයන්හි කර්‍මාර්‍හ වේ.”

74\. “මහණෙනි, චතුවග්ගකරණය වූ කර්‍මය මෙහෙණක සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. මහණෙනි, චතුවග්ගකරණය වූ කර්‍මය පැවිද්දෙහි හික්මෙන්නියක සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. –පෙ–\* හෙරණකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. හෙරණක සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ශික්ෂා බැහැර කොට සිටියකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. අන්තිමවස්තුවට පැමිණියකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ඇවැත් නො දැක්මෙහි බැහැර කළ එකකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ඇවැතට පිළියම් නො කිරීමෙහි බැහැර කළ එකකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ලාමකදෘෂ්ටිය අත් නො හැරීමෙහි බැහැර කළ එකකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. පණ්ඩකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ථෙය්‍යසංවාසකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. තිර්‍ත්‍ථයපක්කන්තකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. තිරච්ඡානගතයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. මාතෘඝාතකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. පීතෘඝාතකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. අරහන්තඝාතකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. භික්ඛුණීදුසකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද උච්. සඞ්ඝභෙදකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. ලොහිතුප්පාදකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. උභතොඛ්‍යඤ්ජනකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. නානාසංවාසකයකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. නානාසීමාවන්හි සිටියකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. සෘද්ධියෙන් අහස සිටියකු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ. සඞ්ඝ තෙමේ යමකුට කර්‍ම කෙරේ ද, ඔහු සිවුවැනි කොට ඇත්තේ කර්‍මය කරන්නේ නම්, කර්‍ම නො වේ. ඒ නො කට යුතු ද වේ.”

චතුවග්ගකරණයයි.

1\. “මහණෙනි, පංචවග්ගකරණය වූ කර්‍මය මෙහෙණක පස්වැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, පංචවග්ගකරණය වූ කර්‍මය පැවිද්දෙහි පුහුණුවන්නියක පස්වැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. –පෙ– හෙරණකු පස්වැනි කොට ඇත්තේ කර්‍ම කරන්නේ නම –පෙ– හෙරණක පස්වැනි කොට ඇත්තේ කර්‍ම කරන්නේ නම් –පෙ– ශික්ෂා බැහැර කළහු පස්වැනි කොට ඇත්තේ කර්‍ම කරන්නේ නම් –පෙ– අන්තිම වස්තුවට පැමිණියහු පස්වැනි කොට ඇත්තේ කර්‍ම කරන්නේ නම් –පෙ– ඇවැත් නො දැක්මෙහි බැහැර කළහු පස්වැනි කොට ඇත්තේ කර්‍ම කරන්නේ නම් –පෙ– ඇවැතට පිළියම් නො කිරීමෙහි බැහැර කළහු පස්වැනි කොට ඇත්තේ කර්‍ම කරන්නේ නම් –පෙ– ලාමකදෘෂ්ටිය අත් නො හැරීමෙහි බැහැර කළහු පස්වැනි කොට ඇත්තේ කර්‍ම කරන්නේ නම් –පෙ– පණ්ඩකයා පස්වැනි කොට ඇත්තේ කර්‍ම කරන්නේ නම් –පෙ– ථෙය්‍යසංවාසකයා පස්වැනි කොට ඇත්තේ කර්‍ම කරන්නේ නම් –පෙ– තිත්‍ථියපක්කන්තකයා පස්වැනි කොට ඇත්තේ කර්‍ම කරන්නේ නම් –පෙ– තිරච්ඡානගතයා පස්වැනි කොට ඇත්තේ කර්‍ම කරන්නේ නම් –පෙ– මාතෘඝාතකයා පස් වැනි කොට ඇත්තේ කර්‍ම කරන්නේ නම් –පෙ– පිතෘඝාතකයා පස්වැනි කොට ඇත්තේ කර්‍ම කරන්නේ නම් –පෙ– අරහන්තඝාතකයා පස්වැනි කොට ඇත්තේ කර්‍ම කරන්නේ නම් –පෙ– භික්ඛුනීදූසකයා පස්වැනි කොට ඇත්තේ කර්‍ම කරන්නේ නම් –පෙ– සඞ්ඝභෙදකයා පස්වැනි කොට ඇත්තේ කර්‍ම කරන්නේ නම් –පෙ– ලොහිතුප්පාදකයා පස්වැනි කොට ඇත්තේ කර්‍ම කරන්නේ නම් –පෙ– උභතොබ්‍යඤ්ජනකයා පස්වැනි කොට ඇත්තේ කර්‍ම කරන්නේ නම් –පෙ– නානාසංවාසකයා පස්වැනි කොට ඇත්තේ කර්‍ම කරන්නේ නම් –පෙ– නානාසීමාවන්හි සිටියහු පස්වැනි කොට ඇත්තේ කර්‍ම කරන්නේ නම් –පෙ– ඍද්ධියෙන් අහස සිටියහු පස්වැනි කොට ඇත්තේ කර්‍ම කරන්නේ නම –පෙ– සඞ්ඝ තෙමේ යමකුට කර්‍ම කෙරේ ද, ඔහු පස්වැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ.”1

1 මේ ඡෙදයන්හි පෙය්‍යාලයමෙන් අඟවන නො කී පද පාලික්‍රමය අනුව සුදුසු පරිදි ගත යුතු.

පංච්චවග්ගකරණයයි.

1\. “මහණෙනි, දශවර්‍ගකරණය වූ කර්‍මය මෙහෙණක දසවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, දශවර්‍ගකරණය වූ කර්‍මය පැවිද්දෙහි පුහුණුවන්නියක දසවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. –පෙ– සඞ්ඝ තෙමේ යමකුට කර්‍ම කෙරේ ද, ඔහු දසවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ.”

දසවග්ගකරණය යි.

1\. “මහණෙනි, වීසතිවග්ගකරණය වූ කර්‍මය මෙහෙණක විසිවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, වීසතිවග්ගකරණය වූ කර්‍මය පැවිද්දෙහි පුහුණුවන්නියක විසිවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ. –පෙ– හෙරණහු විසිවැනි කොට ඇත්තේ කර්‍ම කරන්නේ නම් –පෙ– හෙරණක විසිවැනි කොට ඇත්තේ කර්‍ම කරන්නේ නම් –පෙ– ශික්‍ෂා බැහැර කළහු විසිවැනි කොට ඇත්තේ කර්‍ම කරන්නේ නම් –පෙ– අන්තිම වස්තුවට පැමිණියහු විසිවැනි කොට ඇත්තේ කර්‍ම කරන්නේ නම් –පෙ– ඇවැත් නො දැක්මෙහි බැහැර කළහු විසිවැනි කොට ඇත්තේ කර්‍ම කරන්නේ නම් –පෙ– ඇවැතට පිළියම් නො කිරීමෙහි බැහැර කළහු විසිවැනි කොට ඇත්තේ කර්‍ම කරන්නේ නම් –පෙ– ලාමකදෘෂ්ටිය අත් නො හැරීමෙහි බැහැර කළහු විසිවැනි කොට ඇත්තේ කර්‍ම කරන්නේ නම් –පෙ– පණ්ඩකයා විසිවැනි කොට ඇත්තේ කර්‍ම කරන්නේ නම් –පෙ– ථෙය්‍යසංවාසකයා විසිවැනි කොට ඇත්තේ කර්‍ම කරන්නේ නම් –පෙ– තිත්‍ථියපක්කන්තකයා විසිවැනි කොට ඇත්තේ කර්‍ම කරන්නේ නම් –පෙ– තිරච්ඡානගතයා විසිවැනි කොට ඇත්තේ කර්‍ම කරන්නේ නම් –පෙ– මාතෘඝාතකයා විසිවැනි කොට ඇත්තේ කර්‍ම කරන්නේ නම් –පෙ– පිතෘඝාතකයා විසිවැනි කොට ඇත්තේ කර්‍ම කරන්නේ නම් –පෙ– අරහන්තඝාතකයා විසිවැනි කොට ඇත්තේ කර්‍ම කරන්නේ නම් –පෙ– භික්බුණිදූසකයා විසිවැනි කොට ඇත්තේ කර්‍ම කරන්නේ නම් –පෙ– සඞ්ඝභෙදකයා විසිවැනි කොට ඇත්තේ කර්‍ම කරන්නේ නම් –පෙ– ලොහිතුප්පාදකයා විසිවැනි කොට ඇත්තේ කර්‍ම කරන්නේ නම් –පෙ– උභතොඛ්‍යඤ්ජනකයා විසිවැනි කොට ඇත්තේ කර්‍ම කරන්නේ නම් –පෙ– නානාසංවාසකයා විසිවැනි කොට ඇත්තේ කර්‍ම කරන්නේ නම් –පෙ– නානාසීමාවන්හි සිටියහු විසිවැනි කොට ඇත්තේ කර්‍ම කරන්නේ නම් –පෙ– සෘද්ධියෙන් අහස සිටියහු විසිවැනි කොට ඇත්තේ කර්‍ම කරන්නේ නම් –පෙ– සඞ්ඝ තෙමේ යමකුට කර්‍ම කෙරේ ද, ඔහු විසිවැනි කොට ඇත්තේ කර්‍ම කරන්නේ නම්, කර්‍ම නො වේ. ඒ නො කටයුතු ද වේ.”

වීසතිවග්ගකරණය යි.

1\. “මහණෙනි, පිරිවෙස් පුරන්නහු සිවුවැනි කොට ඇත්තේ පිරිවෙස් දෙන්නේ නම්, මූලායපටිකස්සනය කරන්නේ නම්, මානත දෙන්නේ නම්, ඔහු විසිවැනි කොට ඇත්තේ අබ්භාන කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, මූලායපටිකස්සනයට සුදුසු වූවහු සිවුවැනි කොට ඇත්තේ පිරිවෙස් දෙන්නේ නම්, මූලායපටිකස්සනය කරන්නේ නම්, මානත දෙන්නේ නම්, ඔහු විසිවැනි කොට ඇත්තේ අබ්භාන කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, මානතට සුදුසු වූවහු සිවුවැනි කොට ඇත්තේ පිරිවෙස දෙන්නේ නම්, මූලායපටිකස්සනය කරන්නේ නම්, මානත දෙන්නේ නම්, ඔහු විසිවැනි කොට ඇත්තේ අබ්භාන කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, මානත හැසිරෙන්නහු සිවුවැනි කොට ඇත්තේ පිරිවෙස් දෙන්නේ නම්, මූලායපටිකස්සනය කරන්නේ නම්, මානත දෙන්නේ නම්, ඔහු විසිවැනි කොට ඇත්තේ අබ්භාන කරන්නේ නම්, කර්‍ම නො වේ. ඒ නො කටයුතු ද වේ. මහණෙනි, අබ්භානයට සුදුසු වූවහු සිවුවැනි කොට ඇත්තේ පිරිවෙස් දෙන්නේ නම්, මූලායපටිකස්සනය කරන්නේ නම්, මානත දෙන්නේ නම්, ඔහු විසිවැනි කොට ඇත්තේ අබ්භාන කරන්නේ නම්, කර්‍ම නො වේ. ඒ නො කටයුතු ද වේ.”

2\. “මහණෙනි, සඟමැද ඇතැමකුගේ ප්‍රතික්‍රොශය = ප්‍රතිබාහනය (විරුද්ධ ව කරුණු කියා වැළකීම) නගියි (=සැලකියයුතු වෙයි). ඇතමකුගේ නො නගියි. (= නො සැලකිය යුතු වෙයි). මහණෙනි, සඟ මැද කවරකුගේ වැළකීම නො නගී ද, මහණෙනි, සඟමැද මෙහෙණගේ වැළකීම නො නගී. මහණෙනි, පැවිද්දෙහි පුහුණුවන්නියකගේ –පෙ– මහණෙනි, හෙරණකුගේ –පෙ– මහණෙනි, හෙරණකගේ –පෙ– මහණෙනි, ශික්‍ෂා බැහැර කළහුගේ –පෙ– මහණෙනි, අන්තිමවස්තුවට පැමිණියහුගේ –පෙ– මහණෙනි, උමතු වූවහුගේ –පෙ– මහණෙනි, (විකල වූ) විසුරුණු සිත් ඇත්තහුගේ –පෙ– මහණෙනි, වෙදනාවෙන් පෙළුනහුගේ –පෙ– මහණෙනි, ඇවැත් නො දැක්මෙහි බැහැර කළහුගේ –පෙ– මහණෙනි, ඇවැතට පිළියම් නො කිරිමෙහි බැහැර කළහුගේ –පෙ– මහණෙනි, ලාමකදෘෂ්ටිය අත් නො හැරීමෙහි බැහැර කළහුගේ –පෙ– මහණෙනි, පණ්ඩකයාගේ –පෙ– මහණෙනි, ථෙය්‍යසංවාසකයාගේ –පෙ– මහණෙනි, තිත්ථියපක්කන්තකයාගේ –පෙ– මහණෙනි, තිරච්ඡානගතයාගේ –පෙ– මහණෙනි, මාතෘඝාතකයාගේ –පෙ– මහණෙනි, පිතෘඝාතකයාගේ –පෙ– මහණෙනි, අරහන්තඝාතකයාගේ –පෙ– මහණෙනි, භික්ඛුනීදූසකයාගේ –පෙ– මහණෙනි, සඞ්ඝභෙදකයාගේ –පෙ– මහණෙනි, ලොහිතුප්පාදකයාගේ –පෙ– මහණෙනි, උභතොබ්‍යඤ්ජනකයාගේ –පෙ– මහණෙනි, නානාසංවාසකයාගේ –පෙ– මහණෙනි, නානාසීමාවන්හි සිටියහුගේ –පෙ– මහණෙනි, ඍද්ධියෙන් අහස සිටියහුගේ –පෙ– මහණෙනි, සඞ්ඝ තෙමේ යමකුට කර්‍ම කෙරේ ද, සඟ මැද ඔහුගේ ද වැළකීම නො නගී. මහණෙනි, සඟ මැද මොවුන්ගේ වැළකීම නො නගී.

3\. ‘මහණෙනි, සඟමැද කවරකුගේ වැළකීම නගී ද? මහණෙනි, සඟමැද ප්‍රකෘතිස්වභාව ඇති (පරිජි ඇවැතට නො පැමිණි), සමානසංවාසය ඇති, සමානසීමාවෙහි සිටි, යටත් පිරිසෙයින් (තමන්) ලඟ ම සිටි මහණහුට දන්වන්නා වූ මහණහුගේ වැළකීම නගී. මහණෙනි, සඟමැද මොහුගේ වැළකීම නගී.\*

4\. “මහණෙනි, මේ නෙරපීම් දෙකකි: මහණෙනි, නෙරපීමට නො සුදුසු වූ පුද්ගලයෙක් ඇත. ඉදින් සඞ්ඝ තෙමේ ඔහු නෙරපා නම්, කිසිඑකෙක් නිවැරදි ලෙස නෙරපන ලද්දේ වේ. කිසිඑකෙක් වැරදි ලෙස නෙරපන ලද්දේ වේ.

5\. “මහණෙනි, කවර පුද්ගලයෙක් නෙරපීමට නො සුදුසු වූයේ ද, සඞ්ඝ තෙමේ ඔහු නෙරපා නම්, වැරදි ලෙස නෙරපන ලද්දේ වේ ද? මහණෙනි, මෙහි මහණ තෙමේ පිරිසිදු වූයේ ඇවැත් නැත්තේ වේ. සඞ්ඝ තෙමේ ඔහු නෙරපා නම්, වැරදි ලෙස නෙරපන ලද්දේ වේ. මහණෙනි, මේ පුද්ගල තෙමේ නෙරපීමට (වරදක් නැති බැවින්) නො සුදුසු ය යි කියනු ලැබේ. ඉදින් සඞ්ඝ තෙමේ ඔහු නෙරපා නම්, වැරදි ලෙස නෙරපන ලද්දේ වේ.

6\. “මහණෙනි, කවර පුද්ගලයෙක් නෙරපීමට (පබ්බාජනීයකම්ම නො කරණ ලද බැවින්) නො සුදුසු වුයේ ද, ඉදින් සඞ්ඝ තෙමේ ඔහු නෙරපා නම්, නිවැරදි ලෙස නෙරපන ලද්දේ වේ ද? මහණෙනි, මෙහි මහණ තෙමේ අඥ වූයේ අව්‍යක්ත වූයේ ඇවැත් බහුල කොට ඇත්තේ ඉමක් නැති ඇවැත් ඇත්තේ ගිහියන් හා හැනී (=මිශ්‍ර වී) පැවිද්දට නො නිසි ගිහීසංසර්‍ගවලින් යුක්ත ව වෙසේ ද, ඉදින් සඞ්ඝ තෙමේ (තජ්ජනීයකම්මාදිවසයෙන්) ඔහු නෙරපා නම්, නිවැරදි ලෙස නෙරපන ලද්දේ වේ. මහණෙනි, මේ පුද්ගල තෙමේ නෙරපීමට (යට කී ලෙසින්) නො සුදුසු ය යි කියනු ලැබේ. සඞ්ඝ තෙමේ ඔහු නෙරපා නම්, නිවැරදි ලෙස නෙරපන ලද්දේ වේ.

7\. 'මහණෙනි, මේ ඇතුළත් කිරීම් දෙකකි: මහණෙනි, ඇතුළත් කිරීමට නො සුදුසු වූ පුද්ගලයෙක් ඇත. සඞ්ඝ තෙමේ ඔහු ඇතුළත් කෙරේ නම්, කිසිවෙක් නිවැරදි ලෙස ඇතුළත් කරණ ලද්දේ වේ. කිසිවෙක් වැරදි ලෙස ඇතුළත් කරණ ලද්දේ වේ.

8\. ‘මහණෙනි, කවර පුද්ගලයෙක් ඇතුළත් කිරීමට නො සුදුසු වූයේ වේ ද? සඞ්ඝ තෙමේ ඔහු ඇතුළත් කෙරේ නම්, වැරදි ලෙස ඇතුළත් කරණ ලද්දේ වේ ද? මහණෙනි, පණ්ඩක තෙමේ ඇතුළත් කිරීමට නො සුදුසු වූයේ ය. සඞ්ඝ තෙමේ ඔහු (උපසම්පදා වසයෙන්) ඇතුළත් කෙරේ නම්, වැරදි ලෙස ඇතුළත් කරණ ලද්දේ ය. මහණෙනි, ථෙය්‍යසංවාසක තෙමේ ඇතුළත් කිරීමට නො සුදුසු වූයේ ය. සඞ්ඝ තෙමේ ඔහු ඇතුළත් කෙරේ නම්, වැරදි ලෙස ඇතුළත් කරණ ලද්දේ ය. මහණෙනි, තිත්ථියපක්කන්තක තෙමේ –පෙ– මහණෙනි, තිරච්ඡානගත තෙමේ –පෙ– මහණෙනි, මාතෘඝාතක තෙමේ –පෙ– මහණෙනි, පිතෘඝාතක තෙමේ –පෙ– මහණෙනි, අරහන්තඝාතක තෙමේ –පෙ– මහණෙනි, භික්ඛුණිදූසක තෙමේ –පෙ– මහණෙනි, සඞ්ඝභෙදක තෙමේ –පෙ– මහණෙනි, ලොහිතුප්පාදක තෙමේ –පෙ– මහණෙනි, උභතොබ්‍යඤ්ජනක තෙමේ ඇතුළත් කිරීමට නො සුදුසු වූයේ ය සඞ්ඝ තෙමේ ඔහු ඇතුළත් කෙරේ නම්, වැරදි ලෙස ඇතුළත් කරණ ලද්දේ ය. මහණෙනි, මේ පුද්ගල තෙමේ ඇතුළත් කිරීමට නො සුදුසු ය යි ද, සඞ්ඝ තෙමේ ඔහු ඇතුළත් කෙරේ නම්, වැරදි ලෙස ඇතුළත් කරණ ලද්දේය යි ද කියනු ලැබේ. මහණෙනි, මේ පුද්ගලයෝ (අභව්‍ය හෙයින්) ඇතුළත් කිරීමට නො සුදුස්සෝ ය යි කියනු ලැබෙත්. සඞ්ඝ තෙමේ ඔවුන් ඇතුළත් කෙරේ නම්, ඔහු වැරදි ලෙස ඇතුළත් කරණ ලද්දාහු යි.

9\. “මහණෙනි, ඇතුළත් කිරීමට නො සුදුසු වූ පුද්ගලයා කවරේ ද? සඞ්ඝ තෙමේ ඔහු ඇතුළත් කෙරේ නම්, නිවැරැදි ලෙස ඇතුළත් කරණ ලද්දේ වේ ද? මහණෙනි, අත් සිඳින ලද්දේ ඇතුළත් කිරීමට නො සුදුසු වේ. ඉදින් සඞ්ඝ තෙමේ ඔහු (උපසම්පදා වසයෙන්) ඇතුළත් කෙරේ නම්, නිවැරදි ලෙස ඇතුළත් කරණ ලද්දේ වේ. මහණෙනි, පා සිඳින ලද්දේ –පෙ– මහණෙනි, අත් පා සිඳින ලද්දේ –පෙ– මහණෙනි, කන් සිඳින ලද්දේ –පෙ– මහණෙනි, නාස් සිඳින ලද්දේ –පෙ– මහණෙනි, කන් නාස් සිඳින ලද්දේ –පෙ– මහණෙනි, ඇඟිලි සිඳින ලද්දේ –පෙ– මහණෙනි, මාපට ඇඟිලි සිඳින ලද්දේ –පෙ– මහණෙනි, මහනහර සිඳින ලද්දේ –පෙ– මහණෙනි, පෙණගොබ සේ ගෙතුනු අත් ඇත්තේ –පෙ– මහණෙනි, කුදු වූයේ –පෙ– මහණෙනි, මිටි වූයේ –පෙ– මහණෙනි, වාගෙඩි ඇත්තේ –පෙ– මහණෙනි, සලකුණු කෙටූයේ –පෙ– මහණෙනි, කසෙන් තළන ලද්දේ –පෙ– මහණෙනි, (වැරදිකරුවකු සේ) ලියා තැබුයේ –පෙ– මහණෙනි, බරවාරොග ඇත්තේ –පෙ– මහණෙනි, පාපරොග ඇත්තේ –පෙ– මහණෙනි, පිරිස් දූෂ්‍ය කරන්නේ –පෙ– මහණෙනි, එකැස් කණ වූයේ –පෙ– මහණෙනි, වක් වූ අත් පා ඇත්තේ –පෙ– මහණෙනි, පිළු වූයේ –පෙ– මහණෙනි, පක්‍ෂාඝාත ඇත්තේ –පෙ– මහණෙනි, සුන් ඉරියවු ඇත්තේ –පෙ– මහණෙනි, ජරාවෙන් දුර්‍වල වූයේ –පෙ– මහණෙනි, අන්‍ධ වූයේ –පෙ– මහණෙනි, ගොළු වූයේ –පෙ– මහණෙනි, බිහිරි වූයේ –පෙ– මහණෙනි, අඳ ගොළු වූයේ –පෙ– මහණෙනි, අඳබිහිරි වූයේ –පෙ– මහණෙනි, ගොළුබිහිරි වූයේ –පෙ– මහණෙනි, අඳගොළුබිහිරි වූයේ ඇතුළත් කිරීමට සුදුසු නො වේ. ඉදින් සඞ්ඝ තෙමේ ඔහු ඇතුළත් කෙරේ නම්, මනා කොට ඇතුළත් කරණ ලද්දේ වේ. මහණෙනි, මේ පුද්ගල තෙමේ ඇතුළත් කිරීමට නො සුදුසුය යි ද සඞ්ඝ තෙමේ ඔහු ඇතුළත් කෙරේ නම්, නිවැරදි ලෙස ඇතුළත් කරණ ලද්දේ ය යි ද කියනු ලැබේ. මහණෙනි, මේ පුද්ගලයෝ ඇතුළත් කිරීමට නො සුදුස්සාහ යි කියනු ලැබෙත්. සඞ්ඝ තෙමේ ඔවුන් ඇතුළත් කෙරේ නම්, ඔහු නිවැරදි ලෙස ඇතුළත් කරණ ලද්දාහු ය.”

\*උපග්‍රන්‍ථය බලනු.

පළමුවන වාසභගම්බණවර යි.

1\. “මහණෙනි, මෙහි මහණහුට දැක්ක යුතු වූ ඇවැතක් නො වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. මේ ඇවැත. දකුව’ යි ඔහුට චොදනා කෙරෙයි. හෙතෙමේ ‘ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැතැ’ යි මෙසේ කියයි. සඞ්ඝ තෙමේ ඔහු ඇවැත් නො දැක්මෙහි බැහැර කෙරෙයි නම්, අධර්‍මකර්‍ම වේ.

2\. “මහණෙනි, මෙහි මහණහුට පිළියම් කළ යුතු ඇවැතක් නො වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. ඒ ඇවැතට පිළියම් කරව’ යි ඔහුට චොදනා කෙරෙයි. හෙතෙමේ ‘ඇවැත්නි, මම යම් ඇවැතකට පිළියම් කරන්නෙම් ද, මට එබඳු ඇවැතක් නැතැ’ යි මෙසේ කියයි. සඞ්ඝ තෙමේ ඇවැතට පිළියම් නො කිරීමෙහි ඔහු බැහැර කෙරෙයි නම්, අධර්‍මකර්‍ම වේ.

3\. “මහණෙනි, මෙහි මහණහුට අත් හළ යුතු වූ ලාමකදෘෂ්ටියක් නො වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, ඔබගේ දෘෂ්ටිය පවිටු ය. මේ ලාමකදෘෂ්ටිය දුරු කරව’ යි ඔහුට චොදනා කරයි. හෙතෙමේ ‘ඇවැත්නි, මම යම් දෘෂ්ටියක් දුරු කරන්නෙම් ද, මට එබඳු දෘෂ්ටියක් නැතැ’ යි මෙසේ කියයි. සඞ්ඝ තෙමේ පවිටු දෘෂ්ටිය දුරු නො කිරීමෙහි ඔහු බැහැර කෙරෙයි නම්, අධර්‍මකර්‍ම වේ.

4\. “මහණෙනි, මෙහි මහණහුට දැක්ක යුතු වූ ඇවැතක් නැත. පිළියම් කටයුතු වූ ඇවැතක් නැත. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. ඒ ඇවැත දකුව. ඒ ඇවැතට පිළියම් කරව’යි ඔහුට චොදනා කෙරෙයි. හෙතෙමේ “ඇවැත්නි, මම යම් ඇවැතක් දක්නෙමි ද, එබඳු ඇවැතක් මට නැත. මම යම් ඇවැතකට පිළියම් කරන්නෙම් ද, එබඳු ඇවැතක් මට නැතැ"යි මෙසේ කියයි. සඞ්ඝ තෙමේ ඇවැත් නො දැක්මෙහි හෝ ඇවැතට පිළියම් නො කිරීමෙහි හෝ ඔහු බැහැර කෙරෙයි නම්, අධර්‍මකර්‍ම වේ.

5\. “මහණෙනි, මෙහි මහණහුට දැක්ක යුතු ඇවැතක් නැත. අත් හළ යුතු වූ පවිටු දෘෂ්ටියක් නැත. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. මේ ඇවැත දකුව. තාගේ දෘෂ්ටිය පවීටු ය. මේ පවිටු දෘෂ්ටිය දුරු කරව’යි ඔහුට චොදනා කෙරෙයි. හෙතෙමේ ‘ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැත. මම යම් දෘෂ්ටියක් දුරු කරන්නෙම් ද, මට එබඳු වූ පවිටු දෘෂ්ටියක් නැතැ’ යි මෙසේ කියයි. සඞ්ඝ තෙමේ ඇවැත් නො දැක්මෙහි හෝ පවිටු දෘෂ්ටිය අත් නො හැරීමෙහි හෝ ඔහු බැහැර කෙරෙයි නම්, අධර්‍මකර්‍ම වේ.

6\. “මහණෙනි, මෙහි මහණහුට පිළියම් කළ යුතු ඇවැතක් නො වේ. අත් හළ යුතු පවිටු දෘෂ්ටියක් නො වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. ඒ ඇවැතට පිළියම් කරව. තාගේ දෘෂ්ටිය පවිටු ය. මේ පවිටු දෘෂ්ටිය දුරු කරව’ යි ඔහුට චොදනා කෙරෙයි. හෙතෙමේ ‘මම යම් ඇවැතකට පිළියම් කරන්නෙම් ද, මට එබඳු ඇවැතක් නැත. මම යම් දෘෂ්ටියක් අත් හරින්නෙම් ද, මට එබඳු ලාමකදෘෂ්ටියක් නැතැ’ යි මෙසේ කියයි. සඞ්ඝ තෙමේ ඇවැතට පිළියම් නො කිරීමෙහි හෝ ලාමකදෘෂ්ටිය අත් නො හැරීමෙහි හෝ ඔහු බැහැර කෙරෙයි නම්, අධර්‍මකර්‍ම වේ.

7\. “මහණෙනි, මෙහි මහණහුට දැක්ක යුතු ඇවැතක් නො වේ ද, පිළියම් කටයුතු ඇවැතක් නො වේ ද, අත් හළ යුතු පවිටු දෘෂ්ටියක් නො වේ ද, ඝඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ “ඇවැත්නි, තෝ ආපත්තියට පැමිණියෙහි ය. මේ ඇවැත දකුව. ඒ ඇවැතට පිළියම් කරව. තාගේ දෘෂ්ටිය පවිටු ය. මේ පවිටු දෘෂ්ටිය දුරු කරව’ යි චොදනා කෙරෙයි. හෙතෙමේ ‘ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැත. මම යම් ඇවැතකට පිළියම් කරන්නෙම් ද, මට එබඳු ඇවැතක් නැත. මම යම් දෘෂ්ටියක් දුරු කරන්නෙම් ද, මට එබඳු පවිටු දෘෂ්ටියක් නැතැ’ යි මෙසේ කියයි. සඞ්ඝ තෙමේ ඇවැත් නො දැක්මෙහි හෝ ඇවැතට පිළියම් නො කිරීමෙහි හෝ පවිටු දෘෂ්ටිය දුරු නො කිරීමෙහි හෝ ඔහු බැහැර කරයි නම්, අධර්‍මකර්‍ම වේ.

8\. “මහණෙනි, මෙහි මහණහුට දැක්ක යුතු වූ ඇවැතක් වේ ද, සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. මේ ඇවැත දකුව’ යි ඔහුට චොදනා කෙරෙයි. හෙතෙමේ ”ඇවැත්නි, එසේ ය, දක්නෙමි” යි මෙසේ කියයි. සඞ්ඝ තෙමේ ඇවැත් නො දැක්මෙහි ඔහු බැහර කෙරෙයි නම්, අධර්‍මකර්‍ම වේ.

9\. “මහණෙනි, මෙහි මහණහුට පිළියම් කටයුතු ඇවැතක් වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. ඒ ඇවැතට පිළියම් කරව'යි චොදනා කෙරෙයි. හෙතෙමේ ‘ඇවැත්නි, එසේ ය, පිළියම් කරන්නෙමි’ යි මෙසේ කියයි. සඞ්ඝ තෙමේ ඇවැතට පිළියම් නො කිරීමෙහි ඔහු බැහැර කෙරෙයි නම්, අධර්‍මකර්‍ම වේ.

10\. “මහණෙනි, මෙහි මහණහුට දුරු කළ යුතු පවිටු දෘෂ්ටියක් වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තාගේ දෘෂ්ටිය පවිටු ය. තෙල පවිටු දෘෂ්ටිය දුරු කරව’යි ඔහුට චොදනා කෙරෙයි. හෙතෙමේ ‘ඇවැත්නි, එසේ ය. දුරු කරන්නෙමි” යි මෙසේ කියයි. සඞ්ඝ තෙමේ පවිටු දෘෂ්ටිය දුරු නො කිරීමෙහි ඔහු බැහැර කෙරෙයි නම්, අධර්‍මකර්‍ම වේ.

11\. “මහණෙනි, මෙහි මහණහුට දැක්ක යුතු ඇවැතක් වේ ද, පිළියම් කටයුතු ඇවතක් වේ ද, –පෙ– දැක්ක යුතු ඇවැතක් වේ ද, දුරු කළයුතු පවිටු දෘෂ්ටියක් වේ ද, –පෙ– පිළියම් කටයුතු ඇවැතක් වේ ද, දුරු කළ යුතු පවිටු දෘෂ්ටියක් වේ ද, –පෙ– දැක්ක යුතු ඇවැතක් වේ ද, පිළියම් කටයුතු ඇවැතක් වේ ද, දුරු කළයුතු පවිටු දෘෂ්ටියක් වේ ද, සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. තෙල ඇවැත දක්නෙහි ඒ ඇවැතට පිළියම් කරව. තාගේ දෘෂ්ටිය පවිටු ය. තෙල පවිටු දෘෂ්ටිය දුරු කරව’ යි ඔහුට චොදනා කෙරෙයි. හෙතෙමේ ‘ඇවැත්නි, එසේ ය. දක්නෙමි. එසේ ය, පිළියම් කරන්නෙමි. එසේ ය, දුරු කරන්නෙමි’ යි මෙලෙස කියයි. සඞ්ඝ තෙමේ ඇවැත් නො දැක්මෙහි හෝ ඇවැතට පිළියම් නො කිරීමෙහි හෝ ලාමකදෘෂ්ටිය දුරු නො කිරීමෙහි හෝ ඔහු බැහැර කෙරෙයි නම්, අධර්‍මකර්‍ම වේ.

12\. “මහණෙනි, මෙහි මහණහුට දැක්ක යුතු ඇවැතක් වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත, තෝ ආපත්තියට පැමිණියෙහි ය. තෙල ඇවැත දකුව’ යි. ඔහුට චොදනා කෙරෙයි. හෙතෙමේ “ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැතැ’ යි මෙසේ කියයි. ඝඞ්ඝ තෙමේ ඇවැත් නො දැක්මෙහි ඔහු බැහැර කෙරෙයි නම්, ධර්‍මකර්‍ම වේ.

13\. “මහණෙනි, මෙහි මහණහුට පිළියම් කටයුතු ඇවැතක් වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ ආපත්තියට පැමිණියෙහි ය. ඒ ඇවතට පිළියම් කරව’යි ඔහුට චොදනා කෙරෙයි. හෙතෙමේ ‘ඇවැත්නි, මම යම් ඇවැතකට පිළියම් කරන්නෙම් ද, මට එබඳු ඇවැතක් නැතැ’ යි මෙසේ කියයි. සඞ්ඝ තෙමේ ඇවැතට පිළියම් නො කිරීමෙහි ඔහු බැහැර කෙරෙයි නම්, ධර්‍මකර්‍ම වේ.

14\. “මහණෙනි, මෙහි මහණහුට දුරු කළයුතු පවිටු දෘෂ්ටියක් වේ. සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තාගේ දෘෂ්ටිය පවිටු ය. තෙල පවිටු දෘෂ්ටිය දුරු කරව’ යි ඔහුට චොදනා කෙරෙයි. හෙතෙමේ ‘ඇවැත්නි, මම යම් දෘෂ්ටියක් දුරු කරන්නෙම් ද, මට එබඳු පවිටු දෘෂ්ටියක් නැතැ’ යි මෙසේ කියයි. සඞ්ඝ තෙමේ පවිටු දෘෂ්ටිය දුරු නො කිරීමෙහි ඔහු බැහැර කෙරෙයි නම්, ධර්‍මකර්‍ම වේ.

15\. “මහණෙනි, මෙහි මහණහුට දැක්ක යුතු ඇවැතක් වේ ද, පිළියම් කළයුතු ඇවැතක් වේ ද, –පෙ– දැක්ක යුතු ඇවැතක් වේ ද, දුරු කළ යුතු පවිටු දෘෂ්ටියක් වේ ද, –පෙ– පිළියම් කළයුතු ඇවැතක් වේ ද, දුරු කටයුතු පවිටු දෘෂ්ටියක් වේ ද, –පෙ– දැක්ක යුතු ඇවැතක් වේ ද, පිළියම් කටයුතු ඇවැතක් වේ ද, දුරු කළයුතු පවිටු දෘෂ්ටියක් වේ ද, සඞ්ඝ තෙමේ හෝ බොහෝ දෙන හෝ එක් පුද්ගලයෙක් හෝ ‘ඇවැත්නි, තෝ, ආපත්තියට පැමිණියෙහි ය. තෙල ඇවැත දකුව. ඒ ඇවැතට පිළියම් කරව. තාගේ දෘෂ්ටිය පවිටු ය. තෙල පවිටු දෘෂ්ටිය දුරු කරව’ යි ඔහුට චොදනා කෙරෙයි. හෙතෙමේ ‘ඇවැත්නි, මම යම් ඇවැතක් දක්නෙම් ද, මට එබඳු ඇවැතක් නැත. මම යම් ඇවැතකට පිළියම් කරන්නෙම් ද, මට එබඳු ඇවැතක් නැත. මම යම් පවිටු දෘෂ්ටියක් දුරු කරන්නෙම් ද, මට එබඳු පවිටු දෘෂ්ටියක් නැතැ’ යි මෙසේ කියයි. සඞ්ඝ තෙමේ ඇවැත් නො දැක්මෙහි හෝ ඇවැතට පිළියම් නො කිරීමෙහි හෝ පවිටු දෘෂ්ටිය දුරු නො කිරීමෙහි හෝ ඔහු බැහැර කෙරෙයි නම්, ධර්‍මකර්‍ම වේ.”

16\. ඉක්බිති ආයුෂ්මත් උපාලි ස්ථවිරයන් වහන්සේ භාග්‍යවතුන් වහන්සේ වෙත එළඹියහ. එළඹ භාග්‍යවතුන් වහන්සේ සකසා වැඳ පසෙක හුන්හ. පසෙක හුන් ආයුෂ්මත් උපාලි ස්ථවිරයන් වහන්සේ භාග්‍යවතුන් වහන්සේට මෙය සැළකළහ.

17\. “ස්වාමීනී, සමගි සඞ්ඝයා වූ යම් භික්‍ෂු සමූහයක් අභිමුඛයෙහි කළයුතු කර්‍මයක් අනභිමුඛයෙහි කෙරේ ද, ස්වාමීනි, එය ධර්‍මකර්‍මයෙක් විනයකර්‍මයෙක් වේ ද?” ‘උපාලි, එය අධර්‍මකර්‍මයෙකි. අවිනයකර්‍මයෙකි”. “ස්වාමීනි, සමගි වූ යම් භික්‍ෂු සමූහයක් පිළිවිස කළයුතු කර්‍මයක් නො පිළිවිස කෙරේ ද, –පෙ– ප්‍රතිඥාවෙන් කළයුතු කර්‍මයෙක් ප්‍රතිඥා රහිත ව කෙරේ ද, –පෙ– සති විනය දිය යුත්තහුට අමූළ්හවිනය දේ ද, –පෙ– අමූළ්හවිනය දිය යුත්තහුට තස්සපාපිය්‍යසිකාකර්‍මය කෙරේ ද, –පෙ– තස්සපාපිය්‍යසිකාකර්‍මය කළයුත්තහුට තජ්ජනීයකර්‍මය කෙරේ ද, –පෙ– තජ්ජනීයකර්‍මය කළ යුත්තහුට නියස්සකර්‍මය කෙරේ ද, –පෙ– නියස්සකර්‍මය කළ යුත්තහුට පබ්බාජනීයකර්‍මය කෙරේ ද, –පෙ– පබ්බාජනීයකර්‍මය කළ යුත්තහුට පටිසාරණීයකර්‍මය කෙරේ ද, –පෙ– පටිසාරණීය කර්‍මය කළ යුත්තහුට උක්ඛෙපනීයකර්‍මය කෙරේ ද, –පෙ– උක්ඛෙපනීයකර්‍මය කළ යුත්තහුට පිරිවෙස දේ ද, –පෙ– පිරිවෙසට සුදුසු වූවහුට මූලායපටිකස්සනය කෙරේ ද, –පෙ– මූලායපටිකස්සනය කළ යුත්තහුට මානත දේ ද, –පෙ– මානත දිය යුත්තහට අබ්භානය කෙරේ ද, –පෙ– අබ්භානයට සුදුස්සහු උපසපන් කෙරේ ද, උපසම්පදාවට සුදුස්සහුට අබ්භානය කෙරේ ද, ස්වාමීනි, එය ධර්‍මකර්‍මයෙක් විනයකර්‍මයෙක් වේ ද?” “උපාලි එය අධර්‍මකර්‍මයෙකි. අවිනයකර්‍මයෙකි” යි වදාළහ.

18\. “උපාලි, සමගි සඞ්ඝයා වූ යම් භික්‍ෂු සමූහයක් අභිමුඛයෙහි කළයුතු කර්‍මයක් අනභිමුඛයෙහි කෙරේ ද, උපාලි, මෙසේ (කිරීම) අධර්‍මකර්‍ම වේ. අවිනයකර්‍ම වේ. මෙසේ සඞ්ඝ තෙමේ ද දොස් සහිත වේ. උපාලි, සමගි සඞ්ඝයා වූ යම් භික්‍ෂු සමූහයක් පිළිවිස කළයුතු කර්‍මයක් නො පිළිවිස කෙරේ ද, –පෙ– ප්‍රතිඥාවෙන් කළයුතු කර්‍මයක් ප්‍රතිඥා රහිත ව කෙරේ ද, –පෙ– සතිවිනය දිය යුත්තහුට අමූළ්හවිනය දේ ද, –පෙ– අමූළ්හවිනය දිය යුත්තහුට තස්සපාපිය්‍යසිකාකර්‍මය කෙරේ ද, –පෙ– තස්සපාපිය්‍යසිකාකර්‍මය කළ යුත්තහුට තජ්ජනීයකර්‍මය කෙරේ ද, –පෙ– තජ්ජනීයකර්‍මය කළ යුත්තහුට නියස්සකර්‍මය කෙරේ ද, –පෙ– නියස්සකර්‍මය කළ යුත්තහුට පබ්බාජනීයකර්‍මය කෙරේ ද, –පෙ– පබ්බාජනීයකර්‍මය කළ යුත්තහුට පටිසාරණීයකර්‍මය කෙරේ ද, –පෙ– පටිසාරණීයකර්‍මය කළයුත්තහුට උක්ඛෙපනීය කර්‍මය කෙරේ ද, –පෙ– උක්ඛෙපනීය කර්‍මය කළ යුත්තහුට පිරිවෙස දේ ද, –පෙ– පිරිවෙසට සුදුසු වූවහුට මූළයපටිකස්සනය කෙරේ ද, –පෙ– මූලායපටිකස්සනයට සුදුසු වූවහුට මානත දේ ද, මානතට සුදුසු වූවහු අබ්භානය කෙරේ ද, –පෙ– අබ්භානයට සුදුසු වූවහු උපසපන් කෙරේ ද, –පෙ– උපසම්පදාවට සුදුසු වූවාහුට අබ්භානය කෙරේ ද, උපාලි, මෙසේ (කිරිම) අධර්‍මකර්‍ම වේ. අවිනයකර්‍ම වේ. සඞ්ඝ තෙමේ ද මෙසේ (කිරීමෙන්) දොස් සහිත වේ” යි.

19\. “ස්වාමීනි, සමගි සඞ්ඝයා වූ යම් භික්‍ෂුසමූහයක් අභිමුඛයෙහි කළයුතු කර්‍මයක් අභිමුඛයෙහි කෙරේ ද, ස්වාමීනි, එය ධර්‍මකර්‍මයෙක් විනයකර්‍මයෙක් වේ ද?” “උපාලි, ධර්‍මකර්‍මයකි. විනයකර්‍මයකි” යි. ”ස්වාමීනි, සමගි සඞ්ඝයා වූ යම් භික්‍ෂූ සමූහයක් තෙමේ පිළිවිස කළයුතු වූ කර්‍මය පිළිවිස කෙරේ ද –පෙ– ප්‍රතිඥාවෙන් කළයුතු වූ කර්‍මය ප්‍රතිඥාවෙන් කෙරේ ද, –පෙ– සතිවිනය දිය යුත්තහුට සතිවිනය දේ ද, –පෙ– අමූළ්හවිනය දිය යුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මයට සුදුස්සහුට තස්සපාපිය්‍යසිකාකර්‍මය කෙරේ ද, තජ්ජනීයකර්‍මයට සුදුස්සහුට තජ්ජනීයකර්‍මය කෙරේ ද, –පෙ– නියස්සකර්‍මයට සුදුස්සහුට නියස්සකර්‍මය කෙරේ ද, –පෙ– පබ්බාජනීයකර්‍මයට සුදුස්සහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මයට සුදුස්සහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මයට සුදුස්සහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුස්සහුට පිරිවෙස දේ ද, මූලායපටිකස්සනයට සුදුස්සහුට මූලායපටිකස්සනය කෙරේ ද, –පෙ– මානතට සුදුස්සහුට මානත දේ ද, –පෙ– අබ්භානයට සුදුස්සහුට අබ්භානය කෙරේ ද, –පෙ– උපසම්පදාවට සුදුස්සහු උපසපන් කෙරේ ද, ස්වාමීනි, (එය) ධර්‍මකර්‍මයෙක් ද? විනයකර්‍මයෙක් ද?” “උපාලි, එය ධර්‍මකර්‍මයෙකි. විනයකර්‍මයෙකි?” යි.

20\. “උපාලි, සමගි සඞ්ඝයා වූ යම් භික්‍ෂු සමූහයක් හමුවෙහි කළයුතු වූ කර්‍මය හමුවෙහි කෙරේ ද, උපාලි මෙසේ ධර්‍මකර්‍මය වේ. විනයකර්‍මය වේ. මෙසේ සඞ්ඝ තෙමේ ද දොස් රහිත වේ. උපාලි, සමගි වු යම් භික්‍ෂූ සමූහයක් පිළිවිස කළයුතු වූ කර්‍මය පිළිවිස කෙරේ ද, –පෙ– ප්‍රතිඥාවෙන් කළ යුතු වූ කර්‍මය ප්‍රතිඥාවෙන් කෙරේ ද, –පෙ– සතිවිනය දිය යුත්තහුට සතිවිනය දේ ද, –පෙ– අමූළ්හවිනය දියයුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මයට සුදුස්සහුට තස්සපාපිය්‍යසිකාකර්‍මය කෙරේ ද, –පෙ– තජ්ජනීයකර්‍මයට සුදුස්සහුට තජ්ජනීයකර්‍මය කෙරේ ද, –පෙ– නියස්සකර්‍මයට සුදුස්සහුට නියස්සකර්‍මය කෙරේ ද, –පෙ– පබ්බාජනීයකර්‍මයට සුදුස්සහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මයට සුදුස්සහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මය සුදුස්සහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුස්සහුට පිරිවෙස දේ ද, –පෙ– මූලායපටිකස්සනයට සුදුස්සහුට මූලාය පටිකස්සනය කෙරේ ද, –පෙ– මානතට සුදුස්සහුට මානත දේ ද, –පෙ– අබ්භානයට සුදුස්සහුට අබ්භානය කෙරේ ද, –පෙ– උපසම්පදාවට සුදුස්සහු උපසපන් කෙරේ ද, උපාලි, මෙසේ ධර්‍මකර්‍මය වේ. විනයකර්‍මය වේ. මෙසේ සඞ්ඝ තෙමේ ද දොස් රහිත වේ”.

21\. “ස්වාමීනි, සමගි සඞ්ඝයා වූ යම් භික්‍ෂුසමූහයක් සතිවිනය දිය යුත්තහුට අමූළ්හවිනය දේ ද, අමූළ්හවිනය දිය යුත්තහුට සතිවිනය දේ ද, ස්වාමීනි, එය ධර්‍මකර්‍මයෙක් ද? විනයකර්‍මයෙක් දැ?” යි. “උපාලි, එය අධම් කර්‍මයෙකි. අවිනය කර්‍මයෙකි.” යි බුදුහු වදාළහ. “ස්වාමීනි, සමගි සඞ්ඝයා වූ යම් භික්‍ෂු සමූහයක් අමූළ්හවිනය කළ යුත්තහුට තස්සපාපිය්‍යසිකාකර්‍මය කෙරේ ද, තස්සපාපිය්‍යසිකාකර්‍මය කළ යුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මය කළ යුත්තහුට තජ්ජනීයකර්‍මය කෙරේ ද, තජ්ජනීයකර්‍මය කළ යුත්තහුට තස්සපාපිය්‍යසිකාකර්‍මය කෙරේ ද, –පෙ– තජ්ජනීයකර්‍මය කළ යුත්තහුට නියස්සකර්‍මය කෙරේ ද, නියස්සකර්‍මය කළ යුත්තහුට තජ්ජනීයකර්‍මය කෙරේ ද, –පෙ– නියස්සකර්‍මය කළ යුත්තහුට පබ්බාජනීය කර්‍මය කෙරේද, පබ්බාජනීයකර්‍මය කළ යුත්තහුට නියස්සකර්‍මය කෙරේ ද, –පෙ– පබ්බාජනීයකර්‍මය කළයුත්තහුට පටිසාරණීයකර්‍මය කෙරේ ද, පටිසාරණීයකර්‍මය කළ යුත්තහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මය කළ යුත්තහුට උක්ඛෙපනීයකර්‍මය කෙරේ ද, උක්ඛෙපනීයකර්‍මය කළ යුත්තහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මය කළ යුත්තහුට පිරිවෙස දේ ද, පිරිවෙස දිය යුත්තහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුසු වූවහු මූලායපටිකස්සනය කෙරේ ද, මූලායපටිකස්සනයට සුදුසු වූවහුට පිරිවෙස දේ ද, –පෙ– මූලායපටිකස්සනයට සුදුසු වූවහුට මානත දේ ද, මානතට සුදුසු වූවහුට මූලායපටිකස්සනය කෙරේ ද, –පෙ– මානතට සුදුසු වූවහුට අබ්භානය කෙරේ ද, අබ්භානයට සුදුසු වූවහුට මානත දේ ද, –පෙ– අබ්භානයට සුදුසු වූවහු උපසපන් කෙරේ ද, උපසම්පදාවට සුදුසු වූවහුට අබ්භානය කෙරේ ද, ස්වාමීනි, එය ධර්‍මකර්‍මයෙක් ද? විනයකර්‍මයෙක් දැ” යි උපාලි තෙරහු ඇසූහ. “උපාලි, එය අධර්‍මකර්‍මයෙකි. අවිනයකර්‍මයෙකි” යි බුදුහු වදාළහ.

22\. “උපාලි, සමගි සඞ්ඝයා වූ යම් භික්‍ෂූසමූහයක් සතිවිනය දිය යුත්තහුට අමූළ්හවිනය දේ ද, අමූළ්හවිනය දිය යුත්තහුට සතිවිනය දේ ද, උපාලි, මෙසේ (කිරීම) අධර්‍මකර්‍මයෙකි. අවිනයකර්‍මයෙකි. ඒ සඞ්ඝ තෙමේ ද මෙසේ දොස් සහිත වේ. උපාලි, සමගි සඞ්ඝයා වූ යම් භික්‍ෂු සමූහයක් අමූළ්හවිනය කළ යුත්තහුට තස්සපාපිය්‍යසිකාකර්‍මය කෙරේ ද, තස්සපාපිය්‍යසිකාකර්‍මය කළ යුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මය කළ යුත්තහුට තජ්ජනීයකර්‍මය කෙරේ ද, තජ්ජනීයකර්‍මය කළ යුත්තහුට තස්සපාපිය්‍යසිකාකර්‍මය කෙරේ ද –පෙ– තජ්ජනීයකර්‍මය කළ යුත්තහුට නියස්සකර්‍මය කෙරේ ද, නියස්සකර්‍මය කළ යුත්තහුට තජ්ජනීයකර්‍මය කෙරේ ද, –පෙ– නියස්සකර්‍මය කළ යුත්තහුට පබ්බාජනීයකර්‍මය කෙරේ ද, පබ්බාජනීයකර්‍මය කළ යුත්තහුට නියස්සකර්‍මය කෙරේ ද, –පෙ– පබ්බාජනීයකර්‍මය කළ යුත්තහුට පටිසාරණීයකර්‍මය කෙරේ ද, පටිසාරණීයකර්‍මය කළ යුත්තහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මය කළ යුත්තහුට උක්ඛෙපනීයකර්‍මය කෙරේ ද, උක්ඛෙපනීයකර්‍මය කළ යුත්තහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මය කළ යුත්තහුට පිරිවෙස දේ ද, පිරිවෙසට සුදුසු වූවහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුසු වූවහුට මූලායපටිකස්සනය කෙරේ ද, මූලායපටිකස්සනයට සුදුසු වූවහුට පිරිවෙස දේ ද, –පෙ– මූලායපටිකස්සනයට සුදුසු වූවහුට මානත දේ ද, මානතට සුදුසු වූවහුට මූලායපටිකස්සනය කෙරේ ද, –පෙ– මානතට සුදුසු වූවහුට අබ්භානය කෙරේ ද, අබ්භානයට සුදුසු වූවහුට මානත දේ ද, –පෙ– අබ්භානයට සුදුසු වූවහු උපසපන් කෙරේ ද, උපසම්පදාවට සුදුසු වූවහුට අබ්භානය කෙරේ ද, උපාලි, මෙසේ කිරීම අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙයින් දොස් සහිත වේ”.

23\. “ස්වාමීනි, සමගි සඞ්ඝයා වූ යම් භික්‍ෂූසමුහයක් සතිවිනය දිය යුත්තහුට සතිවිනය දේ ද, ස්වාමීනි, එය ධර්‍මකර්‍මයෙක් ද? විනයකර්‍මයෙක් ද?” “උපාලි, එය ධර්‍මකර්‍මයෙකි. විනයකර්‍මයෙකි.” ස්වාමීනි, සමගි සඞ්ඝයා වූ යම් භික්‍ෂුසමුහයක් අමුළ්හවිනය දිය යුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මය කළ යුත්තහුට තස්සපාපිය්‍යසිකාකර්‍මය කෙරේ ද, –පෙ– තජ්ජනීයකර්‍මය කළ යුත්තහුට තජ්ජනීයකර්‍මය කෙරේ ද, –පෙ– නියස්සකර්‍මය කළ යුත්තහුට නියස්සකර්‍මය කෙරේ ද, –පෙ– පබ්බාජනීයකර්‍මය කළ යුත්තහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මය කළ යුත්තහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මය කළ යුත්තහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුසු වූවහුට පිරිවෙස දේ ද, –පෙ– මුලායපටිකස්සනයට සුදුසු වූවහුට මූලායපටිකස්සනය කෙරේ ද, –පෙ– මානත දිය යුත්තහුට මානත දේ ද, –පෙ– අබ්භානයට සුදුසු වූවහුට අබ්භානය කෙරේ ද, –පෙ– උපසපන් කිරීමට සුදුසු වූවහු උපසපන් කෙරේ ද, ස්වාමීනි, එය ධර්‍මකර්‍මයෙක් ද? විනයකර්‍මයෙක් ද?” “උපාලි, එය ධර්‍මකර්‍මයෙකි. විනයකර්‍මයෙකි” යී වදාළසේක.

24\. “උපාලි, සමගි සඞ්ඝයා වූ යම් භික්‍ෂූසමුහයක් සතිවිනය දිය යුත්තහුට සතිවිනය දේ ද, උපාලි, මෙසේ (කිරීම) ධර්‍මකර්‍ම වේ. විනයකර්‍ම වේ. ඒ සඞ්ඝ තෙමේ ද මෙසේ දොස් රහිත වේ. උපාලි, සමගි සඞ්ඝයා වූ යම් භික්‍ෂූසමූහයක් අමූළ්හවිනය දිය යුත්තහුට අමූළ්හවිනය දේ ද, –පෙ– තස්සපාපිය්‍යසිකාකර්‍මයට සුදුසු වූවහුට තස්සපාපිය්‍යසිකාකර්‍මය කෙරේ ද, –පෙ– තජ්ජනීයකර්‍මයට සුදුසු වූවහුට තජ්ජනීයකර්‍මය කෙරේ ද, –පෙ– නියස්සකර්‍මයට සුදුසු වූවහුට නියස්සකර්‍මය කෙරේ ද, –පෙ– පබ්බාජනීයකර්‍මයට සුදුසු වූවහුට පබ්බාජනීයකර්‍මය කෙරේ ද, –පෙ– පටිසාරණීයකර්‍මයට සුදුසු වූවහුට පටිසාරණීයකර්‍මය කෙරේ ද, –පෙ– උක්ඛෙපනීයකර්‍මයට සුදුසු වූවහුට උක්ඛෙපනීයකර්‍මය කෙරේ ද, –පෙ– පිරිවෙසට සුදුසු වූවහුට පිරිවෙස දේ ද, –පෙ– මූලායපටිකස්සනයට සුදුසු වූවහුට මූලායපටිකස්සනය කෙරේ ද, –පෙ– මානතට සුදුසු වූවහුට මානත දේ ද, අබ්භානයට සුදුසු වූවහුට අබ්භානය කෙරේ ද, –පෙ– උපසම්පදාවට සුදුසු වූවහු උපසපන් කෙරේ ද, උපාලි, මෙසේ (කිරීම) ධර්‍මකර්‍ම වේ. විනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් නැත්තේ වේ” යී වදාළසේක.

25\. ඉක්බිති භාග්‍යවතුන් වහන්සේ භික්‍ෂූන් අමතා “මහණෙනි, සමගි වූ යම් භික්‍ෂූසමූහයක් සතිවිනය දිය යුත්තහුට අමූළ්හවිනය දේ ද, මහණෙනි, මෙසේ (කිරීම) අධර්‍මකර්‍මයෙක් වේ. අවිනයකර්‍මයෙක් වේ. මෙසේ කිරීමෙන් සඞ්ඝ තෙමේ ද දොස් සහිත වේ” යි වදාළ සේක. “මහණෙනි, සමගි වූ යම් භික්‍ෂුසමූහයක් සතිවිනය දිය යුත්තහුට තස්සපාපිය්‍යසිකාකර්‍මය කෙරේ ද, –පෙ– සතිවිනය දිය යුත්තහුට තජ්ජනීයකර්‍මය කෙරේ ද, –පෙ– සතිවිනය දිය යුත්තහුට නියස්සකර්‍මය කෙරේ ද, –පෙ– සතිවිනය දිය යුත්තහුට පබ්බාජනීයකර්‍මය කෙරේ ද, –පෙ– සතිවිනය දිය යුත්තහුට පටිසාරණීයකර්‍මය කෙරේ ද, –පෙ– සතිවිනය දිය යුත්තහුට උක්ඛෙපනීයකර්‍මය කෙරේ ද, –පෙ– සතිවිනය දිය යුත්තහුට පිරිවෙස දේ ද, –පෙ– සතිවිනය දිය යුත්තහුට මූලායපටිකස්සනය කෙරේ ද, –පෙ– සතිවිනය දිය යුත්තහුට මානත දේ ද, –පෙ– සතිවිනය දිය යුත්තහුට අබ්භානය කෙරේ ද, –පෙ– සතිවිනය දිය යුත්තහු උපසපන් කෙරේ ද, මහණෙනි, මෙසේ (කිරීම) අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් සහිත වේ යී වදාළසේක.

26\. “මහණෙනි, සමගි සඞ්ඝයා වූ යම් භික්‍ෂුසමූහයක් අමූළ්හවිනයට සුදුසු වූවහුට සතිවිනය දේ ද, මහණෙනි, මෙසේ කිරීම අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් සහිත වේ. මහණෙනි, සමගි සඞ්ඝයා වූ යම් භික්‍ෂු සමූහයක් අමූළ්හවිනයට සුදුසු වූවහුට තස්සපාපිය්‍යසිකාකර්‍මය කෙරේ ද, –පෙ– අමූළ්හවිනයට සුදුසු වූවහුට තජ්ජනීයකර්‍මය කෙරේ ද, –පෙ– අමූළ්හවිනයට සුදුසු වූවහුට නියස්සකර්‍මය කෙරේ ද –පෙ– අමූළ්හවිනයට සුදුසු වූවහුට පබ්බාජනීයකර්‍මය කෙරේ ද, –පෙ– අමූළ්හවිනයට සුදුසු වූවහුට පටිසාරණීයකර්‍මය කෙරේ ද, –පෙ– අමූළ්හවිනයට සුදුසු වූවහුට උක්ඛෙපනීයකර්‍මය කෙරේ ද, –පෙ– අමූළ්හවිනයට සුදුසු වූවහුට පිරිවෙස දේ ද –පෙ– අමූළ්හවිනයට සුදුසු වූවහුට මූලායපටිකස්සනය කෙරේ ද, අමූළ්හවිනයට සුදුසු වූවහුට මානත දේ ද, අමූළ්හවිනයට සුදුසු වූවහුට අබ්භානය කෙරේ ද, –පෙ– අමූළ්හවිනයට සුදුසු වූවහු උපසපන් කෙරේ ද, මහණෙනි, මෙසේ (කිරීම) අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් සහිත වේ.\*

27\. “මහණෙනි, සමගි සඞ්ඝයා වූ යම් භික්‍ෂු සමූහයක් තස්සපාපිය්‍යසිකාකර්‍මයට සුදුසු වූවහුට සතිවිනය දේ ද, –පෙ– තජ්ජනීයකර්‍මයට සුදුසු වූවහුට –පෙ– නියස්සකර්‍මයට සුදුසු වූවහුට –පෙ– පබ්බාජනීයකර්‍මයට සුදුසු වූවහුට –පෙ– පටිසාරණිය කර්‍මයට සුදුසු වූවහුට –පෙ– උක්ඛෙපනීයකර්‍මයට සුදුසු වූවහුට –පෙ– පිරිවෙසට සුදුසු වූවහුට –පෙ– මූලායපටිකස්සනයට සුදුසු වූවහුට –පෙ– මානතට සුදුසු වූවහුට –පෙ– අබ්භානයට සුදුසු වූවහුට සතිවිනය දේ ද, –පෙ– මහණෙනි, මෙසේ (කිරීම) අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් සහිත වේ.”

28\. “මහණෙනි, සමගි සඞ්ඝයා වූ යම් භික්‍ෂු සමූහයක් උපසම්පදාවට සුදුසු වූවාහුට සතිවිනය දේ ද, –පෙ– උපසම්පදාවට සුදුසු වූවහුට අමූළ්හවිනය දේ ද, –පෙ– උපසම්පදාවට සුදුසු වූවහුට තස්සපාපිය්‍යසිකාකර්‍මය කෙරේ ද, –පෙ– උපසම්පදාවට සුදුසු වූවහුට තජ්ජනීයකර්‍මය කෙරේ ද, –පෙ– උපසම්පදාවට සුදුසු වූවහුට නියස්සකර්‍මය කෙරේ ද, –පෙ– උපසම්පදාවට සුදුසු වූවහුට පබ්බාජනීයකර්‍මය කෙරේ ද, –පෙ– උපසම්පදාවට සුදුසු වූවහුට පටිසාරණීයකර්‍මය කෙරේ ද, –පෙ– උපසම්පදාවට සුදුසු වූවහුට උක්ඛෙපනීයකර්‍මය කෙරේ ද, –පෙ– උපසම්පදාවට සුදුසු වූවහුට පිරිවෙස දේ ද, –පෙ– උපසම්පදාවට සුදුසු වූවහුට මූලායපටිකස්සනය කෙරේ ද –පෙ– උපසම්පදාවට සුදුසු වූවහුට මානත දේ ද, –පෙ– උපසම්පදාවට සුදුසු වූවාහුට අබ්භානය කෙරේ ද, මහණෙනි, මෙසේ (කිරීම) අධර්‍මකර්‍ම වේ. අවිනයකර්‍ම වේ. ඒ සඞ්ඝ තෙමේ ද මෙසේ කිරීමෙන් දොස් සහිත වේ.” යී වදාළ සේක.

උපාලිපුච්ඡා නම්වූ දෙවැනි බණවර නිමි.

1\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කතාවෙන් කලහ උපදවන්නා වූ සඞ්ඝයා වෙත පැමිණිලි කරන්නා වූ මහණෙක් වේ. එහි දී භික්‍ෂූන්ට “ඇවැත්නි, මේ මහණ ඩබර කරන්නේ ය. කලහ කරන්නේ ය. විවාද කරන්නේ ය. කථා ප්‍රතිකථා කරන්නේ ය. සඞ්ඝයා වෙත පැමිණිලි කරන්නේ ය. එහෙයින් අපි මොහුට තජ්ජනීයකර්‍මය කරමු” යි මෙසේ අදහස් වේ නම්, අධර්‍මයෙන් ව්‍යග්‍ර (අසමගි) වූ ඒ භික්‍ෂූහු ඔහුට තජ්ජනීයකර්‍මය කෙරෙත්.

2\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට ”ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එහෙයින් අපි මොහුට තජ්ජනීය කර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීයකර්‍මය කරත්.

3\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් සමග්‍ර වීමෙන් තජ්ජනීයකර්‍මය කරණ ලද්දේ වේ. එහෙයින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කරත්.

4\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මයෙන් ව්‍යග්‍ර වීමෙන් තජ්ජනීයකර්‍ම කරණ ලද්දේ වේ. එහෙයින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කරත්.

5\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුට තජ්ජනීයකර්‍මය කරත්.

6\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කථා ප්‍රතිකථා කරන්නා වූ සඞ්ඝයා වෙත අධිකරණ කරන්නා වූ මහණෙක් වේ. එහි දී භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය. කලහ කරන්නේ ය. විවාද කරන්නේ ය. කථා ප්‍රතිකථා කරන්නේ ය. සඞ්ඝයා වෙත අධිකරණ කරන්නේ ය. එහෙයින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීයකර්‍මය කරත්.

7\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් සමග්‍ර වීමෙන් තජ්ජනීයකර්‍ම කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කරත් .

8\. හෙතෙමේ ඒ ආවාසයෙන් අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මයෙන් ව්‍යග්‍ර වීමෙන් තජ්ජනීයකර්‍ම කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

﻿9. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු“ යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුට තජ්ජනීයකර්‍මය කෙරෙත්.

10\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් සමග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කරත්.

11\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කථා ප්‍රතිකථා කරන්නා වූ සඞ්ඝයා වෙත අධිකරණ කරන්නා වූ මහණෙක් වේ. එහි දී භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය. කලහ කරන්නේ ය. විවාද කරන්නේ ය. කථා ප්‍රතිකථා කරන්නේ ය. සඞ්ඝයා වෙත අධිකරණ කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කරත්,

12\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මයෙන් ව්‍යග්‍ර වීමෙන් තජ්ජනීයකර්‍ම කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කරත්.

13\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුට තජ්ජනීයකර්‍මය කරත්.

14\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් සමග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කරත්.

15\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් තජ්ජනීයකර්‍ම කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීයකර්‍මය කරත්.

16\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කථා ප්‍රතිකථා කරන්නා වූ සඞ්ඝයා වෙත පැමිණිලි කරන්නා වූ මහණෙක් වේ. එහි දී භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය. කලහ කරන්නේ ය. විවාද කරන්නේ ය. කථා ප්‍රතිකථා කරන්නේ ය. සඞ්ඝයා කෙරෙහි පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

17\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුට තජ්ජනීයකර්‍මය කෙරෙත්.

18\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් සමග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

19\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීයකර්‍මය කෙරෙත්.

20\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් සමග්‍ර වීමෙන් තජ්ජනීයකර්‍ම කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

21\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කථා ප්‍රතිකථා කරන්නා වූ සඞ්ඝයා වෙත පැමිණිලි කරන්නා වූ මහණෙක් වේ. එහි දී භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය. කලහ කරන්නේ ය. විවාද කරන්නේ ය. කථා ප්‍රතිකථා කරන්නේ ය. සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුට තජ්ජනීයකර්‍මය කෙරෙත්.

22\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මප්‍රතිරූපකයෙන් සමග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

23\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීයකර්‍මය කෙරෙත්.

24\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් සමග්‍ර වීමෙන් තජ්ජනීයකර්‍මයකරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

25\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ධර්‍මයෙන් ව්‍යග්‍ර වීමෙන් තජ්ජනීයකර්‍මය කරණ ලද්දේ වේ. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

26\. මහණෙනි, මෙහි මහණෙක් තෙමේ අඥ වූයේ අව්‍යක්ත වූයේ ඉමක් නැති ඇවැත් ඇත්තේ ගිහීන් හා හැනී සිටියේ වේ. සසුනට අනුලොම් නො වූ ගිහිසසගින් යුක්ත ව වාසය කෙරේ. එකල්හි භික්‍ෂූන්ට “ඇවැත්නි, මේ මහණ තෙමේ අඥ ය. අව්‍යක්ත ය. ඇවැත් බහුල කොට සිටියේ ය. පිරිසිඳිය නො හැකි ඇවැත් ඇත්තේ ය. ගිහියන් හා හැනී සිටියේ අනුලොම් නො වූ ගිහිසසගින් යුක්ත ව වසයි. එහෙයින් අපි මොහුට නියස්සකර්‍මය කරමු“ යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට නියස්සකර්‍මය කෙරෙත්.

27\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් නියස්සකර්‍ම කරණ ලද්දේ වේ. එබැවින් අපි මොහුට නියස්සකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට නියස්සකර්‍මය කෙරෙත්. යට කියූ පරිදි චක්‍ර කළ යුතුය.\*

28\. මහණෙනි, මෙහි මහණෙක් තෙමේ පවිටු හැසිරීම් ඇත්තේ කුලදූෂක වේ. එකල්හි මහණුන්ට “ඇවැත්නි, මේ මහණ තෙමේ කුලදූෂක ය. පවිටු හැසිරීම් ඇත්තේ ය. එබැවින් අපි මොහුට පබ්බාජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට පබ්බාජනීයකර්‍මය කෙරෙත්.

29\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් පබ්බාජනීයකර්‍මය කරණ ලද්දේ වේ. එබැවින් අපි මොහුට පබ්බාජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පබ්බාජනීයකර්‍මය කෙරෙත්. චක්‍ර කළ යුතු ය.\*

30\. මහණෙනි, මෙහි මහණෙක් තෙමේ ගිහීන්ට ආක්‍රොශ කෙරෙයි. පරිභව කෙරෙයි. එකල්හි භික්‍ෂූන්ට “ඇවැත්නි, මේ මහණ තෙමේ ගිහින්ට ආක්‍රොශ කෙරෙයි. පරිභව කෙරෙයි. එබැවින් අපි මොහුට පටිසාරණීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට පටිසාරණීයකර්‍මය කෙරෙත්.

31\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් පටිසාරණීයකර්‍මය කරණ ලද්දේ වේ. එබැවින් අපි මොහුට පටිසාරණීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පටිසාරණීයකර්‍මය කෙරෙත්. චක්‍ර කළ යුතු ය.\*

32\. මහණෙනි, මෙහි මහණෙක් තෙමේ ඇවැතට පැමිණ ඇවැත දක්නට නො කැමැති වෙයි. එකල්හි භික්‍ෂූන්ට “ඇවැත්නි, මේ මහණ තෙමේ ඇවැතට පැමිණ ඇවැත දක්නට කැමැති නො වෙයි. එබැවින් අපි මොහුට ඇවැත් නො දැක්මෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට ඇවැත් නො දැක්මෙහි උක්ඛෙපනීයකර්‍මය කෙරෙත්.

33\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් ඇවැත් නො දැක්මෙහි උක්ඛෙපනීයකර්‍මය කරණ ලද්දේ වේ. එබැවින් අපි මොහුට ඇවැත් නො දැක්මෙහි උක්ඛෙපනීයකර්‍මය කරමු“ යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍ම ප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට ඇවැත් නො දැක්මෙහි උක්ඛෙපනීයකර්‍මය කෙරෙත්. චක්‍ර කළ යුතු ය.

34\. මහණෙනි, මෙහි මහණෙක් තෙමේ ඇවැතට පැමිණ ඇවැතට පිළියම් කරන්ට කැමැති නො වෙයි. එකල්හි භික්‍ෂූන්ට “ඇවැත්නි, මේ මහණ තෙමේ ඇවැතට පැමිණ ඇවැතට පිළියම් කරන්නට කැමැති නො වෙයි. එබැවින් අපි මොහුට ඇවැතට පිළියම් නො කිරීමෙහි උක්ඛෙපනීයකර්‍මය කරමු“ යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට ඇවැත් නො දැක්මෙහි උක්ඛෙපනීයකර්‍මය කෙරෙත්.

35\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් ඇවැතට පිළියම් නො කිරීමෙහි උක්ඛෙපනීයකර්‍මය කරණ ලද්දේ වේ. එබැවින් අපි මොහුට ඇවැතට පිළියම් නො කිරීමෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට ඇවැතට පිළියම් නො කිරීමෙහි උක්ඛෙපනීයකර්‍මය කෙරෙත්. චක්‍ර කළ යුතු ය.

36\. මහණෙනි, මෙහි මහණෙක් තෙමේ පවිටු මිසදිටු අත් හරින්නට කැමැති නො වේ. එකල්හි භික්‍ෂූන්ට “ඇවැත්නි, මේ මහණ තෙමේ ලාමකදාෂ්ටිය අත් හරින්නට නො කැමති වෙයි. එබැවින් අපි මොහුට පවිටු දෘෂ්ටිය අත් නො හැරීමෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට පවිටු දෘෂ්ටිය අත් නො හැරීමෙහි උක්ඛෙපනීයකර්‍මය කෙරෙත්.

37\. හෙතෙමේ ඒ ආවාසයෙන් අන් ආවාසයකට යයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් අධර්‍මයෙන් ව්‍යග්‍ර වීමෙන් පවිටු දෘෂ්ටිය අත් නො හැරිමෙහි උක්ඛෙපනීයකර්‍මය කරණ ලද්දේ වේ. එබැවින් අපි මොහුට පවිටු දෘෂ්ටිය අත් නො හැරීමෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පවිටු දෘෂ්ටිය අත් නො හැරීමෙහි උක්ඛෙපනීයකර්‍මය කෙරෙත්. චක්‍ර කළ යුතු ය.

38\. මහණෙනි, මෙහි මහණෙක් තෙමේ සඞ්ඝයා විසින් තප්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීම පිණිස සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි.

39\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

40\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය අධර්‍මයෙන් සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

41\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, සඞ්ඝයා විසින් සමග්‍ර වීමෙන් මේ මහණහුගේ තජ්ජනීයකර්‍මය අධර්‍මයෙන් සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

42\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු“ යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

43\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මප්‍රතිරූපකයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

44\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි.

45\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීය කර්‍මය සන්සිඳුවත්.

46\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්හිඳුවන ලද්දේ ය. එහෙයින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්හිඳුවත්.

47\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මයෙන් ව්‍යග්‍ර වු සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

48\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මප්‍රතිරූපකයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

49\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂුන්ට “ඇවැත්නි, ධර්‍මප්‍රතිරූපකයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

50\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවති. වරදින් නිදහස් වීමට සුදුසු සේ පවතී. තජ්ජනියකර්‍මයාගේ සන්සිඳීම ඉල්ලයි.

51\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවති. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මේ මහණහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

52\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, ධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මේ මහණහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

53\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මප්‍රතිරූපකයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

54\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මප්‍රතිරූපකයෙන් සමග්‍ර වු සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

55\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

56\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍මය කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි.

57\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

58\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, ධර්‍මප්‍රතිරූපකයෙන් ව්‍යග්‍ර වු සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

59\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මප්‍රතිරූපකයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

60\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු“ යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

61\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, අධර්‍මයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු“ යි මෙසේ අදහස් වේ. ඔහු ධර්‍මයෙන් ව්‍යග්‍ර වුවාහු ඔහුගේ තජ්ජනීයකර්‍මය සන්සිඳුවත්.

62\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි.

63\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

64\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, ධර්‍මප්‍රතිරූපකයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

65\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්.

66\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, අධර්‍මයෙන් සමග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

67\. හෙතෙමේ ඒ ආවාසයෙන් ද අන්‍ය ආවාසයකට යයි. එහි ද භික්‍ෂූන්ට “ඇවැත්නි, ධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ තජ්ජනීයකර්‍මය සන්සිඳුවන ලද්දේ ය. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්.

68\. මහණෙනි, මෙහි මහණෙක් තෙමේ සඞ්ඝයා විසින් නියස්සකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. නියස්සකර්‍මයාගේ සන්සිඳීම ඉල්ලයි.

69\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් නියස්සකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. නියස්සකර්‍මයාගේ සන්සිඳීම ඉල්ලයි. එබැවින් අපි මොහුගේ නියස්සකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ නියස්සකර්‍මය සන්සිඳුවත්.

70\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ නියස්සකර්‍මය සන්සිඳුවන ලද්දේ ය. එබැවින් අපි මොහුගේ නියස්සකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ නියස්සකර්‍මය සන්සිඳුවත් චක්‍ර කළ යුතු ය.

71\. මහණෙනි, මෙහි මහණෙක් තෙමේ සඞ්ඝයා විසින් පබ්බාජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පබ්බාජනීයකර්‍මයාගේ සන්සිඳීම ඉල්ලයි.

72\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පබ්බාජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පබ්බාජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ පබ්බාජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වුවාහු ඔහුගේ පබ්බාජනීයකර්‍මය සන්සිඳුවත්.

73\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ පබ්බාජනීයකර්‍මය සන්සිඳුවන ලද්දේ ය. එබැවින් අපි මොහුගේ පබ්බාජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පබ්බාජනීයකර්‍මය සන්සිඳුවත්. චක්‍ර කළ යුතු ය.

74\. මහණෙනි, මෙහි මහණෙක් තෙමේ සඞ්ඝයා විසින් පටිසාරණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පටිසාරණීයකර්‍මයාගේ සන්සිඳීම ඉල්ලයි.

75\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පටිසාරණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පටිසාරණීයකර්‍මයාගේ සන්සිඳීම ඉල්ලයි. එහෙයින් අපි මොහුගේ පටිසාරණීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ පටිසාරණීයකර්‍මය සන්සිඳුවත්.

76\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂුන්ට ”ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ පටිසාරණීයකර්‍මය සන්සිඳුවන ලද්දේ ය. එබැවින් අපි මොහුගේ පටිසාරණීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පටිසාරණීයකර්‍මය සන්සිඳුවත්. චක්‍ර කළයුතු ය.

77\. මහණෙනි, මෙහි මහණෙක් තෙමේ සඞ්ඝයා විසින් ඇවැත් නො දැක්මෙහි උක්ඛෙපනීයකර්‍මය කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැත් නො දැක්මෙහි (කළ) උක්ඛෙපනීයකර්‍මයාගේ සන්සිඳීම ඉල්ලයි.

78\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ඇවැත් නො දැක්මෙහි උක්ඛෙපනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැත් නො දැක්මෙහි (කළ) උක්ඛෙපනීයකර්‍මයාගේ සන්සිඳීම ඉල්ලයි. එබැවින් අපි මොහුගේ ඇවැත් නො දැක්මෙහි (කළ) උක්ඛෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ ඇවැත් නො දැක්මෙහි (කළ) උක්ඛෙපනීයකර්‍මය සන්සිඳුවත්.

79\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් ව්‍යග්‍ර වු සඞ්ඝයා විසින් මේ මහණහුගේ ඇවැත් නො දැක්මෙහි (කළ) උක්ඛෙපනීයකර්‍මය සන්සිඳුවන ලද්දේ ය. එබැවින් අපි මොහුගේ ඇවැත් නො දැක්මෙහි (කළ) උක්ඛෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ ඇවැත් නො දැක්මෙහි (කළ) උක්ඛෙපනීයකර්‍මය සන්සිඳුවත්. චක්‍ර කළ යුතු ය.

80\. මහණෙනි, මෙහි මහණෙක් තෙමේ සඞ්ඝයා විසින් ඇවැතට පිළියම් නො කිරීමෙහි උක්ඛෙපනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැතට පිළියම් නො කිරීමෙහි (කළ) උක්ඛෙපනීයකර්‍මය සන්සිදීම ඉල්ලයි.

81\. එකල්හි භික්‍ෂූන්ට “මේ මහණ තෙමේ සඞ්ඝයා විසින් ඇවැතට පිළියම් නො කිරීමෙහි උක්ඛෙපනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැතට පිළියම් නො කිරිමෙහි කළ උක්ඛෙපනීයකර්‍මයාගේ සන්සිඳීම ඉල්ලයි. එබැවින් අපි මොහුගේ ඇවැතට පිළියම් නො කිරිමෙහි (කළ) උත්ක්‍ෂෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ ඇවැතට පිළියම් නො කිරීමෙහි (කළ) උක්ඛෙපනීයකර්‍මය සන්සිඳුවත්.

82\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ ඇවැතට පිළියම් නො කිරීමෙහි (කළ) උක්ඛෙපනීයකර්‍මය සන්සිඳුවන ලද්දේ ය. එබැවින් අපි මොහුගේ ඇවැතට පිළියම් නො කිරීමෙහි (කළ) උක්ඛෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ ඇවැතට පිළියම් නො කීරිමෙහි (කළ) උක්ඛෙපනීයකර්‍මය සන්සිඳුවත්. චක්‍ර කළ යුතු ය.

83\. මහණෙනි, මෙහි මහණෙක් තෙමේ සඞ්ඝයා විසින් පවිටු මිසදිටු අත් නො හැරීමෙහි උක්ඛෙපනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පවිටු මිසදිටු අත් නො හැරීමෙහි (කළ) උක්ඛෙපනීයකර්‍මයාගේ සන්සිඳීම ඉල්ලයි.

84\. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පවිටු මිසදිටු නො හැරීමෙහි බැහැර කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පවිටු මිසදිටු නො හැරීමෙහි (කළ) උක්ඛෙපනීයකර්‍මයාගේ සන්සිඳීම ඉල්ලයි. එබැවින් අපි මොහුගේ පවිටු මිසදිටු නො හැරීමෙහි (කළ) උක්ඛෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ පවිටු මිසදිටු නො හැරීමෙහි උක්ඛෙපනීයකර්‍මය සන්සිඳුවත්.

85\. හෙතෙමේ ඒ ආවාසයෙන් අන්‍ය ආවාසයකට යයි. එහි භික්‍ෂූන්ට “ඇවැත්නි, අධර්‍මයෙන් ව්‍යග්‍ර වූ සඞ්ඝයා විසින් මේ මහණහුගේ පවිටු මිසදිටු නො හැරීමෙහි (කළ) උක්ඛෙපනීය කර්‍මය සන්සිඳුවන ලද්දේ ය. එබැවින් අපි මොහුගේ පවිටු මිසදිටු නො හැරීමෙහි උක්ඛෙපනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පවිටු මිසදිටු නො හැරීමෙහි (කළ) උක්ඛෙපනීය – කර්‍මය සන්සිඳුවත්. චක්‍ර කළ යුතු ය.

86\. මහණෙනි, මෙහි ඩබර කරන්නා වූ කලහ කරන්නා වූ විවාද කරන්නා වූ කතාවෙන් කලහ උපදවන්නා වු සඞ්ඝයා වෙත පැමිණිලි කරන්නා වූ මහණෙක් වේ. එකල්හි භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය –පෙ– සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

87\. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවත කළ යුතු” යි විවාද කෙරෙයි.

88\. මහණෙනි, එහි යම් ඒ භික්‍ෂූහු “අධර්‍මයෙන් ව්‍යග්‍රකර්‍ම ය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍ම ය වැරදි සේ කරණ ලදී. කර්‍මය නැවැත කළ යුතු” යි මෙසේත් කීහු ද, මේ භික්‍ෂූහු එහි ධර්‍මවාදී වෙත්.

89\. මහණෙනි, මෙහි ඩබර කරන්නා වූ –පෙ– සඞ්ඝයා වෙත පැමිණිලි කරන්නා වූ මහණෙක් වේ. එකල්හි භික්‍ෂූන්ට ‘ඇවැත්නි, මේ මහණ තෙමේ ඩබර කරන්නේ ය –පෙ– සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු’ යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුට තජ්ජනීය කර්‍මය කෙරෙත්.

90\. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මයයි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවත කළයුතු” යි විවාද කෙරෙයි.

91\. මහණෙනි, එහි යම් ඒ භික්‍ෂූහු “අධර්‍මයෙන් සමග්‍රකර්‍මය' යි මෙසේ කීහු ද, යම් ඒ භික්‍ෂූහු ‘කර්‍මය නො කරණලදී. කර්‍මය වැරදි සේ කරණලදී. කර්‍මය නැවැත කළ යුතු” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

92\. මහණෙනි, මෙහි ඩබර කරන්නා වූ –පෙ– සඞ්ඝයා වෙත පැමිණිලි කරන්නා වූ මහණෙක් වේ. එකල්හි භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය –පෙ– සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු“ යි. මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

93\. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍ම ය වැරදි සේ කරණ ලදී. කර්‍මය නැවැත කළයුතු” යි විවාද කෙරෙයි.

94\. මහණෙනි, එහි යම් ඒ භික්‍ෂූහු “ධර්‍මයෙන් ව්‍යග්‍රකර්‍මය” යි මෙසේ කීහු ද, යම් ඒ භික්‍ෂූහු ‘කර්‍මය නො කරණලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි මෙසේත් කිහු ද, එහි මේ භික්‍ෂූහු ධර්‍මවාදී වෙත්.

95\. මහණෙනි, මෙහි ඩබර කරන්නා වූ –පෙ– සඞ්ඝයා වෙත පැමිණිලි කරන්නා වූ මහණෙක් වේ. එකල්හි භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය –පෙ– සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුට තජ්ජනීයකර්‍මය කෙරෙත්.

96\. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි ධර්‍මප්‍රතිරූපකයෙන් සමග්‍රකර්‍මය යි. කර්‍මය නොකරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි විවාද කෙරෙයි.

97\. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් ව්‍යග්‍රකර්‍ම ය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

98\. මහණෙනි, මෙහි ඩබර කරන්නා වූ –පෙ– සඞ්ඝයා වෙත පැමිණිලි කරන්නා වූ මහණෙක් වේ. එකල්හි භික්‍ෂූන්ට “ඇවැත්නි, මේ මහණ තෙමේ ඩබර කරන්නේ ය. –පෙ– සඞ්ඝයා වෙත පැමිණිලි කරන්නේ ය. එබැවින් අපි මොහුට තජ්ජනීයකර්‍මය කරමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු තජ්ජනීයකර්‍මය කෙරෙත්.

99\. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍ර කර්‍ම ය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි විවාද කෙරෙයි.

100\. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය’ යි මෙසේ කීහු ද, යම් ඒ භික්‍ෂූහු කර්‍මය නො කරණ ලදි. කර්‍මය වැරදි සේ කරණ ලදී. නැවැත කර්‍මය කළ යුතු” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

101\. මහණෙනි, මෙහි මහණෙක් තෙමේ අඥ වූයේ අව්‍යක්ත වූයේ ඇවැත් බහුල කොට ඇත්තේ ඉමක් නැති ඇවැත් ඇත්තේ ගිහීන් හා හැනී සිටියේ වේ. අනුලොම් නො වූ ගිහිසසඟින් යුක්ත ව වෙසෙයි. එකල්හි භික්‍ෂූන්ට “ඇවැත්නි, මේ මහණ තෙමේ අඥ ය. අව්‍යක්ත ය. ඇවැත් බහුල කොට ඇත්තේ ය. ඉමක් නැති ඇවැත් ඇත්තේ ය. ගිහීන් හා හැනී සිටියේ ය. අනුලොම් නො වූ ගිහිසසඟින් යුක්ත ව වෙසේ. එබැවින් අපි මොහුට නියස්සකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට නියස්සකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස් වර සංක්‍ෂෙප කරණ ලදී.

102\. මහණෙනි, මෙහි මහණෙක් තෙමේ කුලදූෂක වූයේ පවිටු හැසිරීම් ඇත්තේ වේ. එකල්හි භික්‍ෂූන්ට “ඇවැත්නි, මේ මහණ තෙමේ කුලදූෂක ය. පවිටු හැසිරීම් ඇත්තේ ය. එබැවින් අපි මොහුට පබ්බාජනීයකර්‍මය කරමු“ යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පබ්බාජනීයකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍ම ය” යි මෙසේ කීහු ද, යම් ඒ භික්‍ෂූහු ‘කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස් වර සංක්‍ෂෙප කරණ ලදී.

103\. මහණෙනි, මෙහි මහණෙක් තෙමේ ගිහීන්ට ආක්‍රොශ කෙරෙයි. පරිභව කෙරෙයි. එකල්හි භික්‍ෂූන්ට “ඇවැත්නි, මේ මහණ තෙමේ ගිහීන්ට ආක්‍රොශ කෙරෙයි. පරිභව කෙරෙයි. එහෙයින් අපි මොහුට පටිසාරණීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතීරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පටිසාරණීයකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදි. කර්‍මය වැරදි සේ කරණ ලදී. කර්‍මය නැවැත කළ යුතු” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍ම ය” යි මෙසේ කීහු ද, යම් ඒ භික්‍ෂූහු කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණලදී.

104\. මහණෙනි, මෙහි මහණෙක් තෙමේ ඇවැතට පැමිණ ඇවැත දක්නට කැමැති නො වේ. එකල්හි භික්‍ෂූන්ට “ඇවැත්නි, මේ මහණ තෙමේ ඇවැතට පැමිණ ඇවැත දක්නට කැමැති නො වේ. එබැවින් අපි මොහුට ඇවැත් නො දැක්මෙහි උක්ඛෙපනීයකර්‍මය කරමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට ඇවැත් නො දැක්මෙහි උක්ඛෙපනීයකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍ම ය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය” නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

105\. මහණෙනි, මෙහි මහණෙක් තෙමේ ඇවැතට පැමිණ ඇවැතට පිළියම් කරන්නට කැමැති නො වේ. එකල්හි භික්‍ෂූන්ට “ඇවැත්නි, මේ මහණ තෙමේ ඇවැතට පැමිණ ඇවැතට පිළියම් කරන්නට කැමැති නො වේ. එබැවින් අපි මොහුට ඇවැතට පිළියම් නො කිරීමෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට ඇවැතට පිළියම් නො කිරීමෙහි උක්ඛෙපනීයකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු කර්‍මය නො කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

106\. මහණෙනි, මෙහි මහණෙක් තෙමේ, පවිටු මිසදිටු අත් හැරීමට කැමැතී නො වේ. එකල්හි භික්‍ෂූන්ට “ඇවැත්නි, මේ මහණ තෙමේ පවිටු මිසදිටු අත්හරින්නට කැමැති නො වේ. එබැවින් අපි මොහුට පවිටු මිසදිටු අත් නො හැරීමෙහි උක්ඛෙපනීයකර්‍මය කරමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුට පවිටු මිසදිටු අත් නො හැරීමෙහි උක්ඛෙපනීයකර්‍මය කෙරෙත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු 'කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය.“ යි මෙසේත් කිහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

107\. මහණෙනි, මෙහි, මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍ම ය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍ර කර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “අධර්‍මයෙන් ව්‍යග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

108\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳිම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තර්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් සමග්‍ර වූවාහු ඔහුගේ තජ්ජනීයකර්‍ම ය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “අධර්‍මයෙන් සමග්‍රකර්‍ම” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

109\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු ධර්‍මයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍ර කර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍ම ය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු ‘ධර්‍මයෙන් ව්‍යග්‍රකර්‍මය’ යි මෙසේ කීහු ද, යම් ඒ භික්‍ෂූහු කර්‍මය “නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

110\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්හිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි. මෙසේ අදහස් වේ. ඔහු ධර්‍මප්‍රතිරූපකයෙන් ව්‍යග්‍ර වූවාහු ඔහුගේ තජ්ජනීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් ව්‍යග්‍රකර්‍ම ය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

111\. මහණෙනි, මෙහි මහණෙක් තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එකල්හි, භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් තජ්ජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. තජ්ජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ තජ්ජනීයකර්‍මය සන්සිඳුවමු” යි මෙසේ අදහස් වේ. ඔහු ධර්‍මප්‍රතිරූපකයෙන් සමග්‍ර වූවාහු ඔහුගේ තජ්ජනීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍ම ය” යි මෙසේ කීහු ද, යම් ඒ භික්‍ෂූහු “කර්‍මය, නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්.

112\. මහණෙනි, මෙහි මහණෙක් තෙමේ සඞ්ඝයා විසින් නියස්සකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. නියස්සකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් නියස්සකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. නියස්සකර්‍මයාගේ සන්සිඳීම ඉල්ලයි. එබැවින් අපි මොහුගේ නියස්සකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ නියස්සකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කිහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි. මෙසේත් කිහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

113\. මහණෙනි, මෙහි මහණෙක් තෙමේ සඞ්ඝයා විසින් පබ්බාජනීය කර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පබ්බාජනීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පබ්බාජනීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පබ්බාජනීයකර්‍මයාගේ සන්සිඳීම ඉල්ලයි. එබැවින් අපි මොහුගේ පබ්බාජනීයකර්‍මය, සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පබ්බාජනීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතුය” යි. මෙසේත් කිහු ද, එහි මේ භික්‍ෂූහු ධර්‍මවාදි වෙත්. මේ පස්වර සංක්‍ෂෙප කරණ ලදි.

114\. මහණෙනි, මෙහි මහණෙක් තෙමේ සඞ්ඝයා විසින් පටිසාරණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පටිසාරණීයකර්‍මයාගේ සන්සිඳීම ඉල්ලයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පටිසාරණීයකර්‍ම කරණ ලද්දේ මනා කොට පවතී. අනුලොම්ව පවතී. වරදින් නිදහස් වීමට සුදුසු සේ පවතී. පටිසාරණීයකර්‍මයාගේ සන්සිඳීම ඉල්ලයි. එබැවින් අපි මොහුගේ පටිසාරණීයකර්‍මය සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පටිසාරණීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍ර කර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය”යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

115\. මහණෙනි, මෙහි මහණෙක් තෙමේ සඞ්ඝයා විසින් ඇවැත් නො දැක්මෙහි උත්ක්‍ෂෙපණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැත් නො දැක්මෙහි (කළ) උත්ක්‍ෂෙපණීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ඇවැත් නො දැක්මෙහි උත්ක්‍ෂෙපණීයකර්‍ම කරණ ලද්දේ මනා කොට පවතී. අනුලොම් ව පවති. වරදින් නිදහස් වීමට සුදුසු සේ පවතී. ඇවැත් නො දැක්මෙහි (කළ) උත්ක්‍ෂෙපණීයකර්‍මයාගේ සන්සිඳීම ඉල්ලයි. එබැවින් අපි මොහුගේ ඇවැත් නො දැක්මෙහි (කළ) උත්ක්‍ෂෙපණීයකර්‍ම සන්සිඳුවමු” යි. මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ ඇවැත් නො දැක්මෙහි (කළ) උත්ක්‍ෂෙපණීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ මහණහු ධර්‍මවාදී වෙත්. මේ පස්වර සංක්‍ෂෙප කරණ ලදි.

116\. මහණෙනි, මෙහි මහණෙක් තෙමේ සඞ්ඝයා විසින් ඇවැතට පිළියම් නො කිරීමෙහි උත්ක්‍ෂෙපණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැතට පිළියම් නො කිරිමෙහි (කළ) උත්ක්‍ෂෙපණීයකර්‍මයාගේ සන්සිඳීම ඉල්ලයි. එහි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් ඇවැතට පිළියම් නො කිරීමෙහි උත්ක්‍ෂෙපණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. ඇවැතට පිළියම් නො කිරීමෙහි (කළ) උත්ක්‍ෂෙපණියකර්‍මයාගේ සන්සිඳීම ඉල්ලයි. එබැවින් අපි මොහුගේ ඇවැතට පිළියම් නො කිරීමෙහි (කළ) උත්ක්‍ෂෙපණියකර්‍මය සන්සිඳූවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ ඇවැතට පිළියම් නො කිරීමෙහි උත්ක්‍ෂෙපණීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණ ලදී.

117\. මහණෙනි, මෙහි මහණෙක් තෙමේ සඞ්ඝයා විසින් පවිටු මිසදිටු අත් නො හැරීමෙහි උත්ක්‍ෂෙපණීයකර්‍මය කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවති. පවිටු මිසදිටු අත් නො හැරිමෙහි උත්ක්‍ෂෙපණීයකර්‍මයාගේ සන්සිඳීම ඉල්ලයි. එකල්හි භික්‍ෂූන්ට “ඇවැත්නි, මේ මහණ තෙමේ සඞ්ඝයා විසින් පවිටු මිසදිටු අත් නො හැරීමෙහි උත්ක්‍ෂෙපණීයකර්‍ම කරණ ලද්දේ මනා කොට පවතී. අනුලොම් ව පවතී. වරදින් නිදහස් වීමට සුදුසු සේ පවතී. පවිටු මිසදිටු අත් නො හැරිමෙහි (කළ) උත්ක්‍ෂෙපණීයකර්‍මයාගේ සන්සිඳීම ඉල්ලයි. එබැවින් අපි මොහුගේ පවිටු මිසදිටු අත් නො හැරීමෙහි උත්ක්‍ෂෙපණීයකර්‍මය සන්සිඳුවමු” යි මෙසේ අදහස් වේ. ඔහු අධර්‍මයෙන් ව්‍යග්‍ර වූවාහු –පෙ– අධර්‍මයෙන් සමග්‍ර වූවාහු –පෙ– ධර්‍මයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් ව්‍යග්‍ර වූවාහු –පෙ– ධර්‍මප්‍රතිරූපකයෙන් සමග්‍ර වූවාහු ඔහුගේ පවිටු මිසදිටු අත් නො හැරීමෙහි කළ උත්ක්‍ෂෙපණීයකර්‍මය සන්සිඳුවත්. එහි සිටි සඞ්ඝ තෙමේ “අධර්‍මයෙන් ව්‍යග්‍රකර්‍මය යි. අධර්‍මයෙන් සමග්‍රකර්‍මය යි. ධර්‍මයෙන් ව්‍යග්‍රකර්‍මය යි. ධර්‍මප්‍රතිරූපකයෙන් ව්‍යග්‍රකර්‍මය යි. ධර්‍මප්‍රතිරූපකයෙන් සමග්‍රකර්‍මය යි. කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවැත කළ යුතු ය” යි විවාද කෙරෙයි. මහණෙනි, එහි යම් ඒ භික්‍ෂූහු “ධර්‍මප්‍රතිරූපකයෙන් සමග්‍රකර්‍මය” යි මෙසේ කීහු ද, යම් ඒ භික්‍ෂූහු “කර්‍මය නො කරණ ලදී. කර්‍මය වැරදි සේ කරණ ලදී. කර්‍මය නැවත කළ යුතු ය” යි මෙසේත් කීහු ද, එහි මේ භික්‍ෂූහු ධර්‍මවාදී වෙත්. මේ පස්වර සංක්‍ෂෙප කරණලදි.

නවවැනි චම්පෙය්‍යක්‍ඛන්‌ධකය නිමි.

මේ ඛන්ධකයෙහි වස්තු සතිසෙකි.

එහි උද්දානය (වස්තුනාමාවලිය) මෙසේ ය:–

1\. භාග්‍යවතුන් වහන්සේ චම්පාවෙහි විසූ සේක. මේ වස්තුව වසභ ගාමයෙහි වී ය. කාශ්‍යපගොත්‍ර භික්‍ෂූ තෙමේ ආගන්තුකයන් කැමැති දෙය සපයා දීමෙහි උත්සාහය කෙළේ ය.

2\. ගොදුරුගම දන්නෝ යි දැන එකල්හි (හෙතෙමේ) උත්සාහය නො කෙළේ ය. උවටැන් නො කෙරේ ය යි උත්ක්‍ෂෙපණීයකර්‍ම කරණ ලද හෙතෙමේ බුදුරජන් වෙත ගියේ ය.

3\. අධර්‍මයෙන් ව්‍යග්‍රකර්‍මය, අධර්‍මයෙන් සමග්‍රකර්‍මය, ධර්‍මයෙන් ව්‍යග්‍රකර්‍මය, ධර්‍මප්‍රතිරූපකයෙන් ව්‍යග්‍රකර්‍මය.

4\. ධර්‍මප්‍රතිරූපකයෙන් සමග්‍රකර්‍මය, එකෙක් එකකු බැහැර කෙරෙයි. එකෙක් දෙදෙනකුන් ද බොහෝ දෙනකුන් ද, එතෙක් සඞ්ඝයා ද බැහැර කෙරෙයි.

5\. දෙදෙනෙක් දෙදෙනකු ද, බොහෝ දෙන බොහෝ දෙනකු ද, බැහැර කළහ. සඞ්ඝ තෙමේ සඞ්ඝයා බැහර කෙළේ ය. ප්‍රවර වූ සර්‍වඥයන් වහන්සේ ඒ අසා අධර්‍මැ යි බැහැර කළහ.

6\. ඤත්තියෙන් විපතට පත් යම් කර්‍මයක් අනුශ්‍රාවණසම්පත්තියෙන් යුක්ත ද ඒ කර්‍මය ද, අනුශ්‍රාවණයෙන් විපත් වූ යම් කර්‍මයක් ඤත්තියෙන් යුක්ත ද ඒ කර්‍මය ද–

7\. ඤත්තිඅනුසාවණදෙකින් විපත් වු කර්‍මය ද, ධර්‍මයෙන් තොර වූ කර්‍මය ද, විනය හැර සිටි කර්‍මය ද, ශාස්තෘශාසනයෙන් බැහර වූ කර්‍මය ද, ප්‍රතික්‍රොශ ලැබූ කර්‍මය ද, කොප්‍ය වූ කර්‍මය ද, කරුණට නො ගැළපෙන කර්‍මය ද–

8\. අධර්‍මයෙන් ව්‍යග්‍රකර්‍ම, අධර්‍මයෙන් සමග්‍රකර්‍ම, ධර්‍මප්‍රතිරූපකව්‍යග්‍රකර්‍ම ධර්‍මප්‍රතිරූපකසමග්‍රකර්‍ම දෙක ද (යන මේ කර්‍ම නො කටයුතු ය). තථාගතයන් වහන්සේ ධර්‍මයෙන් සමග්‍ර වූ කර්‍මය අනුදත් සේක.

9\. චතුවග්ග, පඤ්චවග්ග, දසවග්ග, වීසතිවග්ග, අතිරේකවීසතිවග්ග යි සඞ්ඝ තෙමේ පස් වැරදැම් ය.

10\. උපසම්පදාකර්‍මය ද, අබ්භානකර්‍මය හා යම් පවාරණකර්‍මයක් වේ ද එද හැර සෙසු සඞ්ඝකර්‍ම චතුවග්ගසඞ්ඝයා විසින් කටයුතු ය.

11\. මධ්‍යදෙශයෙහි උපසම්පදාව අබ්භානකර්‍මය යන කර්‍ම දෙක හැර පංචවග්ගිකසඞ්ඝ තෙමේ සියලු කර්‍මයන්හි කර්‍මාර්‍හ වේ.

12\. දසවග්ගික වූ යම් භික්‍ෂූහු වෙත් නම් ඔහු අබ්භානය හැර සෙසු සියලු තන්හි කර්‍මාර්‍හ වෙති. සියලු කර්‍ම කරන්නා වූ වීසතිවග්ගික සඞ්ඝ තෙමේ සියලු තැන්හි කර්‍මාර්‍හ වේ.

13\. භික්ඛුණි, සික්ඛමානා, සාමණෙර, සාමණෙරී, සික්ඛං, පච්චක්ඛාතක, අන්තිමවත්‍ථු අජ්ඣාපන්තක, ආපත්තියා අදස්සනෙ උක්ඛිත්තක–

14\. ආපත්තියා අප්පටිකම්මෙ උක්ඛිත්තක, පාපිකාය දිට්ඨියා අප්පටිනිස්සග්ගෙ උක්ඛිත්තක, පණ්ඩක, ථෙය්‍යසංවාසක, තිර්‍ත්‍ථයපක්කන්තක, නිරච්ඡානගත, මාතුඝාතක, පිතුඝාතක–

15\. අරහන්තඝාතක, භික්ඛුණිදූසක, සඞ්ඝභෙදක, ලොහිතුප්පාදක, උභතොඛ්‍යඤ්ජනක, නානාසංවාසක, නානාසීමායඨිත ඉද්ධියා වෙහාසෙඨිත–

16\. සඞ්ඝ තෙමේ යමකුට කර්‍ම කෙරේ ද, මොහු සූවිසි දෙනෙක් වෙති. එතැන මොහු ගණපූරක නො වෙති යි බුදුරජුන් විසින් බැහැර කරණ ලදහ.

17\. පිරිවෙස් පුරණ මහණ සිවුවැනි කොට සිටියේ පිරිවෙස් දෙන්නේ ද, මූලායපටිකස්සනය කෙරේ ද, මානත දෙන්නේ ද, ඔහු විසිවැනි කොට අබ්භානය කෙරේද, ඒ කර්‍මයක් නො වේ. නො කටයුතු ය.

18\. පිරිවෙස් පුරන්නහු, මූලායපටිකස්සනයට සුදුස්සහු, මානතට සුදුස්සහු, මානතට හැසිරෙන්නහු, අබ්භානයට සුදුස්සහු, යන පස් දෙන කර්‍මකාරක නො වෙති යි බුදුරජුන් විසින් දක්වන ලදහ.

19\. භික්ඛුණි, සික්ඛමානා, සාමණෙර, සාමණෙරී, සික්ඛා – පච්චක්ඛාතක, අන්තිම වස්තුවට පැමිණියහු, උම්මත්ත, ඛිත්තචිත්ත්ත, වෙදනට්ට, ඇවැත ඇවැත යයි නො දක්නහු–

20\. ඇවැතට පිළියම් නො කළහු, දෘෂ්ටිය බැහර නො කළහු, පණ්ඩක, උභතොඛ්‍යඤ්ජනක, නානාසංවාසක, යන මොහු ද, නානා සීමාවන්හි සිටියහු ද, සෘද්ධියෙන් අහස සිටියහු ද, යමකුගේ කර්‍මය වේ ද, ඔහු ද–

21\. මේ අටළොස් දෙනාගේ පටික්කොසනය (විරුද්ධ ව කරුණු කීම) නො නැගේ. පක්තත්තභික්‍ෂුහුගේ පටික්කොසනය නගියි.

22\. අනාපත්තිකභික්‍ෂුහුගේ බැහැර කිරීම, වැරදි සේ බැහැර කිරීමෙකි. අඥ තෙමේ මනා කොට බැහැර කරණ ලද්දේ වේ. පණ්ඩක, ථෙය්‍යසංවාසක, තිර්‍ත්‍ථයපක්කන්තක, තිරච්ඡානගත–

23\. මාතුඝාතක, පිතුඝාතක, අරහන්තඝාතක, භික්ඛුණිදූසක, සඞ්ඝභෙදක, ලොහිතුප්පාදක, උභතොබ්‍යඤ්ජනක යන–

24\. මේ එකොළොස් දෙනාගේ ඔසාරණය නො යෙදේ. හත්‍ථච්‍ඡින්න, පාදච්‍ඡින්න, හත්‍ථපාදච්‍ඡින්න, කණ්ණච්‍ඡින්න, නාසච්‍ඡින්න, කණ්ණනාසච්‍ඡින්න–

25\. අඞ්ගුලිච්‍ඡින්න, අළච්‍ඡින්න, කණ්ඩරච්‍ඡින්න, එණහත්‍ථක, ඛුජ්ජ, වාමන, ගලගණ්ඩි, ලක්ඛණාහත, කසාහත, ලිඛිතක, සීපදී–

26\. පාපරොගි, පරිසදූසක, කාණ, කුණී, ඛඤ්ජ, පක්‍ඛහත, ඡන්නිරියාපථ, ජරාදුබ්බල, අන්‍ධ, මූග, බධිර

37\. අන්‍ධමූග, අන්‍ධබධිර, මූගබධිර, අන්‍ධමූගබධිර යන මොහු නො අඩු දෙතිස් දෙනෙක් වෙති.

28\. ඔවුන්ගේ ඔසාරණය මේ ය යි බුදුරජුන් විසින් ප්‍රකාශ කරණ ලදී. දැක්ක යුතු වූ ද, පිළියම් කටයුතු වූ ද, දුරු කළයුතු වූ ද ඇවැතක් නො වේ.

29\. ඒ මහණහුට අධාර්මික වූ උත්ක්‍ෂෙපණීයකර්‍මයෝ සතක් වෙත්. ඇවැතට පැමිණියහුට ද, උත්ක්‍ෂෙපණීයකර්‍මය කළවුන්ට අනුවර්‍තකවූවහුට ද මේ අධාර්මික වූ උත්ක්‍ෂෙපණීයකර්‍මයෝ සතක් වෙත්.

30\. ඇවතට පැමිණියහුට ද, උත්ක්‍ෂෙපණීයකර්‍ම කළවුන්ට අනුව නො යන භික්‍ෂූන්ට කළයුතු වූ ධාර්මිකකර්‍ම සතෙකි. හමුයෙහි ද පිළිවිසීමෙන් ද ප්‍රතිඥාවෙන් ද කිරීම් වශයෙන්–

31\. සතිවිනය, අමූළ්හවිනය, තස්සපාපිය්‍යසිකාකර්‍මය, තජ්ජනීයකර්‍මය, නියස්සකර්‍මය, පබ්බාජනීයකර්‍මය, පටිසාරණීයකර්‍මය, උක්‍ඛෙපණීයකර්‍මය, පරිවාසයට සුදුස්සහු–

32\. මූලායපටිකස්සනයට සුදුස්සහු, මානතට සුදුස්සහු, අබ්භානයට සුදුස්සහු, උපසම්පදාවට සුදුස්සහු – අනෙකකුට කටයුතු කර්‍මය අනෙකකුට කෙරේ ද, මේ සොළස අධාර්මිකකර්‍ම වෙති.

33\. ඒ ඒ කර්‍මයට සුදුසු වූවාහුට ඒ ඒ කර්‍මය කෙරේ ද– මේ ධාර්මිකකර්‍ම සොළොසෙකි. ඔවුනොවුන්ට නැවත අරොපණය කෙරේ ද – මේ අධාර්මිකකර්‍ම සොළොසෙකි.

34\. දෙකක් දෙකක් මුල් කොට ඇති ඒ කර්‍මයට ද ධාර්මිකකර්‍ම සොළොසෙක් ම ය. එකක් එකක් මුල් වූ වක්‍ර අධර්‍මය යි. සර්‍වඥයන් වහන්සේ වදාළ සේක.

35\. සඞ්ඝ තෙමේ භණ්ඩනකාරක භික්‍ෂුහුහට තජ්ජනීයකර්‍මය කෙළේ ය. ඒ භණ්ඩනකාරක තෙමේ අන් ආවාසයකට ගියේ ය. (එහි දී) අධර්‍මයෙන් ව්‍යග්‍රකර්‍ම කෙළේ ය.

36\. එහි අධර්‍මයෙන් සමග්‍ර වූවාහු ඒ මහණහුට තජ්ජනීයකර්‍මය කළාහු ය. අන් තැනෙක ධර්‍මයෙන් ව්‍යග්‍ර වූවාහු ඔහුට තජ්ජනීයකර්‍මය කළහ.

37\. ප්‍රතිරූපකයෙන් ව්‍යග්‍ර වූවාහු ද, සමග්‍ර වූවාහු ද එසේ ම කළහ. අධර්‍මයෙන් සමග්‍ර සඞ්ඝයා ද, ධර්‍මයෙන් ව්‍යග්‍ර සඞ්ඝයා ද–

38\. ප්‍රතිරූපක වශයෙන් ව්‍යග්‍ර සඞ්ඝයා හා සමග්‍ර සඞ්ඝයා ද මේ පද එක එක මුල් කොට නුවණැත්තේ චක්‍රබන්ධනය කරන්නේ ය.

39\. අඥ වූ අව්‍යක්තයාහට නියස්සකර්‍මය ද, කුලදූෂකයාහට පබ්බාජනීය කර්‍මය ද, ආක්‍රොශ කරන්නහුට පටිසාරණීයකර්‍මය ද කරන්නේ ය.

40\. ඇවැත් නො දැක්මෙහි, ඇවැතට පිළියම් නො කිරීමෙහි, පවිටු දිටු නො හැරීමෙහි යන මේ තුණෙහි බුදුරජුන් විසින් උත්ක්‍ෂෙපණිය – කර්‍මය (කළ යුතු ය යි.) වදාරණ ලදී.

41\. මත්තෙහි කර්‍මයන්ගේ ක්‍රමය පිළිබඳ ප්‍රශ්නයෙහි තජ්ජනීයකර්‍මයෙහි මෙන් වේ. ඒ ඒ කර්‍මයන්ට අනුලොම් ව යාච්ඤා කරණලද්දේ මනා කොට පවතී.

42–43. යට කී කර්‍මයන්ගේ ක්‍රමයෙන් ඒ ඒ කර්‍මයන්ගේ සන්සිඳීම ද, ඒ ඒ කර්‍මයන්හි, එහි සිටියේ “කර්‍මය නො කරණ ලද්දේ ය. කර්‍මය වැරදි සේ කරණ ලද්දේ ය. කර්‍මය නැවත කට යුතු ය” යි කර්‍මප්‍රශ්‍රබ්ධියෙහි මෙම විවාද කෙරේ. ඒ ඒ භික්‍ෂූහු ධර්‍මවාදී වෙත්.

44\. ශල්‍යකර්‍ම කරන්නකු බෙහෙත් කියන්නා සේ මහාමුනි තෙමේ කර්‍මවිපත්තියෙන් පීඩිත වූ කර්‍මප්‍රාප්තයන් දැක ඔවුන්ගේ සන්සිඳීම වදාළේ ය.

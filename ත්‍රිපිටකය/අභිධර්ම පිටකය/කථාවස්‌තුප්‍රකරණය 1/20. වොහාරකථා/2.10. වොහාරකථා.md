ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 20. වොහාරකථා

# 2.10. වොහාරකථා

**\[භාග්‍යවතුන් වහන්සේ ලොකොත්තර ව්‍යවහාරයෙන් ව්‍යවහාර කෙරෙති‘යි අන්‍ධකනිකායවාසීන් සෙයින් ලබ්ධි ගත් වාදීන්ගේ වාද බිඳුනට වොහාරකථා එයි.\]**

1\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා: එසේ යැ.

ස. අනු: ලොකොත්තර ශ්‍රොත්‍රයෙහි ව්‍යවහාරය ගැටේ ද, ලෞකික ශ්‍රොත්‍රයෙහි නො ගැටේ ද, ලොකොත්තර විඥානයෙන් ව්‍යවහාරය දනිත් ද, ලෞකික විඥානයෙන් නො දනිත් ද, ආර්‍ය්‍යශ්‍රාවකයෝ ව්‍යවහාරය දනිත් ද, පුහුදුන්හු නො දනිත් ද?

ප. පටි: එසේ නො කියැයුතු මැ යැ ...

2\. ස. පු: භාග්‍යවත් බුදුරදුන් ගේ ව්‍යවහාරය ලෞකික ශ්‍රොත්‍රයෙහි ගැටෙන්නේ නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් භාග්‍යවත් බුදුරදුන්ගේ ව්‍යවහාරය ලෞකිකශ්‍රොතයෙහි ගැටේ නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු යැ.

3\. ස. පු: භාග්‍යවත් බුදුරදුන්ගේ ව්‍යවහාරය ලෞකික විඥානයෙන් දනිත් ද?

ප. පටිඤ්ඤා‍: එසේ යැ.

අනු. ඨ: ඉදින් භාග්‍යවත් බුදුරදුන්ගේ ව්‍යවහාරය ලෞකික විඥානයෙන් දනිත් නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු මැ යැ.

4\. ස. පු: භාග්‍යවත් බුදුරදුන්ගේ ව්‍යවහාරය පුහුදුන්හු දන්නාහු නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් භාග්‍යවත් බුදුරදුන්ගේ ව්‍යවහාරය පුහුදුන්හු දනිත් නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු මැ යැ.

5\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: මාර්‍ග යැ ඵල යැ නිර්‍වාණ යැ ශ්‍රොතාපත්තිමාර්‍ග යැ ශ්‍රොතාපත්තිඵල යැ සකෘදාගාමීමාර්‍ග යැ සකෘදාගාමිඵල යැ අනාගාමීමාර්‍ග යැ අනාගාමීඵල යැ අර්‍හත්ත්‍වමාර්‍ග යැ අර්‍හත්ත්‍වඵල යැ සීවටනැ සම්‍යක්ප්‍රධාන යැ ඍද්ධිපාදයෝ යැ ඉන්ද්‍රිය යැ බල යැ බොධ්‍යඞ්ගයෝ යැ යනු ව්‍යවහාර වේ ද?

ප. පටි: එසේ නො කියැයුතු මැ යැ ...

6\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: භාග්‍යවත් බුදුරදුන්ගේ ව්‍යවහාර අසන යම් මැ කෙනෙක් ඇද්ද?

ප. පටිඤ්ඤා‍: එසේ යැ.

ස. අනු: ලොකොත්තරධර්‍මය ශ්‍රොතවිඥෙය වේ ද, ශ්‍රොතයෙහි ගැටේ ද, ශ්‍රොතයට අපාථගත වේ ද?

ප. පටි: එසේ නො කියැයුතු මැ යැ.. ...

7\. ස. පු: ලොකොත්තරධර්‍මය ශ්‍රොතවිඥෙය නො වන්නේ මැ වේ ද, ශ්‍රොතයෙහි නො ගැටෙන්නේ නො වේ ද, ශ්‍රොතයට අපාථ වැ නො එන්නේ නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් ලොකොත්තරධර්‍මය ශ්‍රොතවිඥෙය නො වේ නම්, ශ්‍රොතයෙහි

නො ගැටේ නම්, ශ්‍රොතයට අපාථ වැ නො පැමිණේ නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු මැ යැ.

8\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: භාග්‍යවත් බුදුරදුන්ගේ ව්‍යවහාරයෙහි ඇලෙන යම් මැ කෙනෙක් ඇද්ද?

ප. පටිඤ්ඤා‍: එසේ යැ.

ස. අනු: ලොකොත්තරධර්‍මය රාගස්ථානයට යොග්‍ය වේ ද, රජනයට යොග්‍ය වේ ද, කමනයට හිත වේ ද, මදනයට හිත වේ ද, බන්‍ධනයට හිත වේ ද, මූචර්‍ඡනයට හිත වේ ද?

ප. පටි: එසේ නො කියැයුතු මැ යැ ...

9\. ස. පු: ලොකොත්තරධර්‍මය රාගස්ථානයට හිත නො වන්නේ රජනයට හිත නො වන්නේ කමනයට හිත නො වන්නේ මදනයට හිත නො වන්නේ බන්‍ධනයට හිත නො වන්නේ මූචර්‍ඡනයට හිත නො වන්නේ නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් ලොකොත්තරධර්‍මය රාගස්ථානයට හිත නො වේ නම්, රජනයට හිත නො වේ නම්, කමනයට හිත නො වේ නම්, මදනයට හිත නො වේ නම්, බන්‍ධනයට හිත නො වේ නම්, මූචර්‍ඡනයට හිත නො වේ නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු මැ යැ.

10\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: භාග්‍යවත් බුදුරදුන්ගේ ව්‍යවහාරයෙහි අප්‍රීති-ද්වෙෂ කරන යම් මැ කෙනෙක් ඇද්ද?

ප. පටිඤ්ඤා‍: එසේ යැ.

ස. අනු: ලොකොත්තරධර්‍මය ද්වෙෂ කරනුවට නිසි වේ ද, කොප කරනුවට නිසි වේ ද, ප්‍රතිඝ කරනුවට නිසි වේ ද?

ප. පටි: එසේ නො කියැයුතු මැ යැ ...

11\. ස. පු: ලොකොත්තරධර්‍මය ද්වෙෂ කරනුවට නිසි නො වන්නේ කොප කරනුවට නිසි නො වන්නේ ප්‍රතිඝ කරනුවට නිසි නො වන්නේ නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් ලොකොත්තරධර්‍මය ද්වෙෂ කරනුවට නිසි නො වේ නම්, කොප කරනුවට නිසි නො වේ නම්, ප්‍රතිඝ කරනුවට නිසි නො වේ නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු යැ.

12\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: භාග්‍යවත් බුදුරදුන්ගේ ව්‍යවහාරයෙහි මුළා වන යම් මැ කෙනෙක් ඇද්ද?

ප. පටිඤ්ඤා‍: එසේ යැ.

ස. අනු: ලොකොත්තරධර්‍මය මොහයට හිත වේ ද, නුනුවණ කරනු වේ ද, අචක්‍ෂුස කරනු වේ ද, ප්‍රඥා නිරොධ ඇති කරනු වේ ද, විඝාතපක්‍ෂයෙහි වූයේ වේ ද, නිවන් පිණිස නො පැවැතුම් ඇති වේ ද?

ප. පටි: එසේ නො කියැයුතු මැ යැ ...

13\. ස. පු: ලොකොත්තරධර්‍මය මොහයට යොග්‍ය නො වන්නේ නුනුවණ කරනු නො වන්නේ අචක්‍ෂුස කරනු නො වන්නේ ප්‍රඥාවෘද්ධික වන්නේ විඝාතපක්‍ෂ ඇති නොවන්නේ නිවන් පිණිස පවත්නේ නො වේ ද?

ප. පටිඤ්ඤා‍: එසේ යැ.

අනු. ඨ: ඉදින් ලොකොත්තරධර්‍මය මොහයට නිසි නො වේ නම්, නුනුවණ කරනු නො වේ නම්, අචක්‍ෂුස කරනු නො වේ නම්, ප්‍රඥාවෘද්ධික වේ නම්, විඝාතපක්‍ෂ ඇති නො වේ නම්, නිවන් පිණිස පවත්නේ වේ නම්,

අනු. පා: භවත, ‘භාග්‍යවත් බුදුරදුන්ගේ ව්‍යවහාරය ලොකොත්තර වේ’යයි නො කියැයුතු මැ යැ.

14\. ස. පු: භාග්‍යවත් බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා‍: එසේ යැ.

ස. අනු: භාග්‍යවත් බුදුරදුන්ගේ ව්‍යවහාරයෙහි අසන යම් මැ කෙනෙක් ඇද්ද, එ හැම මාර්‍ගය වඩත් ද?

ප. පටි: එසේ නො කියැයුතු මැ යැ ...

15\. ස. පු: භාග්‍යවත් බුදුරදුන්ගේ ව්‍යවහාරය අසන යම් මැ කෙනෙක් ඇද්ද, ඒ හැම මාර්‍ගය වඩත් ද?

ප. පටිඤ්ඤා‍: එසේ යැ.

ස. අනු: බල් පුහුදුන්හු භාග්‍යවත් බුදුරදුන්ගේ ව්‍යවහාරය අසත් ද, බල් පුහුදුන්හු මාර්‍ගය වඩත් ද?

ප. පටි: එසේ නො කියැයුතු මැ යැ ...

ස. අනු: මාතෘඝාතකයෝ ... පිතෘඝාතකයෝ ... අර්‍හත්ඝාතකයෝ ... රුධිරොත්පාදකයෝ ... සඞ්ඝභෙදකයෝ භාග්‍යවත් බුදුරදුන්ගේ ව්‍යවහාරය අසත්. සඞ්ඝභෙදකයෝ මාර්‍ගය වඩත් ද?

ප. පටි එසේ නො කියැයුතු මැ යැ ...

16\. ප. පු: රුවන්මුවා යටින් ධාන්‍යපුඤ්ජයත් ස්වර්‍ණපුඤ්ජයත් දක්වා කියන්නට ලැබිය හේ ද?

ප. පටිඤ්ඤා‍: එසේ යැ.

අනු. පා: එ පරිදි මැ භාග්‍යවතුන් වහන්සේ ලොකොත්තර ව්‍යවහාරයෙන් ලෞකික වූත් ලොකොත්තර වූත් ධර්‍මය ව්‍යවහාර කෙරෙති.

17\. ස. පු: එරඬු යටින් ධාන්‍යපුඤ්ජයත් ස්වර්‍ණපුඤ්ජයත් කියාදෙන්නට හැකි වේ ද?

ප. පටිඤ්ඤා‍: එසේ යැ.

අනු. පා: එ පරිදි මැ භාග්‍යවතුන් වහන්සේ ලෞකික ව්‍යවහාරයෙන් ලෞකික වූ ලොකොත්තර වූත් ධර්‍මය ව්‍යවහාර කෙරෙත්.

18\. ස. පු: භාග්‍යවත් බුදුරදුන්ගේ ව්‍යවහාරය ලෞකිකාර්‍ථය ව්‍යවහාර කරනුවන්හට ලෞකික වේ ද? ලොකොත්තරාර්‍ථය ව්‍යවහාර කරනුවන්හට ලොකොත්තර වේ ද?

ප. පටිඤ්ඤා‍: එසේ යැ.

ස. අනු: ලෞකිකාර්‍ථය ව්‍යවහාර කරන බුදුන්ගේ ව්‍යවහාරය ලෞකිකශ්‍රොතයෙහි ගැටේ ද, ලොකොත්තරාර්‍ථය ව්‍යවහාර කරන බුදුන්ගේ ව්‍යවහාරය ලොකොත්තර ශ්‍රොතයෙහි ගැටේ ද, ලෞකිකාර්‍ථය ව්‍යවහාර කරන බුදුන්ගේ ව්‍යවහාර ලෞකිකවිඥානයෙන් දනිත් ද, ලොකොත්තරාර්‍ථය ව්‍යවහාර කරන බුදුන්ගේ ව්‍යවහාරය ලොකොත්තරවිඥානයෙන් දනිත් ද, ලෞකිකාර්‍ථය ව්‍යවහාර කරන බුදුන්ගේ ව්‍යවහාරය පුහුදුන්හු දනිත් ද, ලොකොත්තරාර්‍ථය ව්‍යවහාර කරන බුදුන්ගේ ව්‍යවහාරය ආර්‍ය්‍යශ්‍රාවකයෝ දනිත් ද?

ප. පටි: එසේ නො කියැයුතු මැ යැ ...

19\. ප. පු: ‘ලෞකිකාර්‍ථය ව්‍යවහාර කරන භාග්‍යවත් බුදුරදුන්ගේ ව්‍යවහාරය ලෞකික වෙයි, ලොකොත්තරාර්‍ථය ව්‍යවහාර කරන බුදුරදුන්ගේ ව්‍යවහාරය ලොකොත්තර වේ’ යනු නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ ලෞකික වූත් ලොකොත්තර වූත් ධර්‍මය දෙසනා කරන්නාහු නො ද?

ස. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ ලෞකික වූත් ලොකොත්තර වූත් ධර්‍මය ව්‍යවහාර කෙරෙත් නම්,

අනු. පා: එ කරුණින් භවත, ‘ලෞකිකධර්‍මය ව්‍යවහාර කරන භාග්‍යවත් බුදුරදුන්ගේ ව්‍යවහාරය ලෞකික වෙයි. ලොකොත්තරධර්‍මය ව්‍යවහාර කරන බුදුරදුන්ගේ ව්‍යවහාරය ලොකොත්තර වෙයි.

20\. ස. පු: ලෞකිකධර්‍මය ව්‍යවහාර කරන භාග්‍යවත් බුදුරදුන්ගේ ව්‍යවහාරය ලෞකික වේ ද, ලොකොත්තරධර්‍මය ව්‍යවහාර කරන බුදුරදුන්ගේ ව්‍යවහාරය ලොකොත්තර වේ ද?

ප. පටිඤ්ඤා: එසේ යැ.

ස. අනු: මාර්‍ගය ව්‍යවහාර කරන බුදුරදුන්ගේ ව්‍යවහාරය මාර්‍ග වේ ද, අමාර්‍ගය ව්‍යවහාර කරන බුදුරදුන්ගේ ව්‍යවහාරය අමාර්‍ග වේ ද, ඵලය ව්‍යවහාර කරන බුදුරදුන්ගේ ව්‍යවහාරය ඵල වේ ද, අඵලය ව්‍යවහාර කරන බුදුරදුන්ගේ ව්‍යවහාරය අඵල වේ ද, නිර්‍වාණය ව්‍යවහාර කරන බුදුරදුන්ගේ ව්‍යවහාරය නිර්‍වාණ වේ ද, අනිර්‍වාණය ව්‍යවහාර කරන බුදුරදුන්ගේ ව්‍යවහාරය අනිර්‍වාණ වේ ද, සංඛතය ව්‍යවහාර කරන බුදුරදුන්ගේ ව්‍යවහාරය සංඛත වේ ද, අසංඛතය ව්‍යවහාර කරන බුදුරදුන්ගේ ව්‍යවහාරය අසංඛත වේ ද, රූපය ව්‍යවහාර කරන බුදුරදුන්ගේ ව්‍යවහාරය රූප වේ ද, අරූපය ව්‍යවහාර කරන බුදුරදුන්ගේ ව්‍යවහාරය අරූප වේ ද, වෙදනාව ව්‍යවහාර කරන බුදුරදුන්ගේ ව්‍යවහාරය වෙදනා වේ ද, අවෙදනාව ව්‍යවහාර කරන බුදුරදුන්ගේ ව්‍යවහාරය අවෙදනා වේ ද, සංඥාව ව්‍යවහාර කරන බුදුරදුන්ගේ ව්‍යවහාරය සංඥා වේ ද, අසංඥාව ව්‍යවහාර කරන බුදුරදුන්ගේ ව්‍යවහාරය අසංඥා වේ ද, සංස්කාර ව්‍යවහාර කරන බුදුරදුන්ගේ ව්‍යවහාරය සංස්කාර වේ ද, අසංස්කාර ව්‍යවහාර කරන බුදුරදුන්ගේ ව්‍යවහාරය අසංස්කාර වේ ද, විඥානය ව්‍යවහාර කරන බුදුරදුන්ගේ ව්‍යවහාරය විඥාන වේ ද, අවිඥානය ව්‍යවහාර කරන බුදුරදුන්ගේ ව්‍යවහාරය අවිඥාන වේ ද?

ප. පටි: එසේ නො කියැයුතු මැ යැ ...

වොහාරකථා නිමි.

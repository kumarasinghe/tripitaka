ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 19. අනුපුබ්බාහිසමයකථා

# 2.9. අනුපුබ්බාභිසමයකථා

**\['සොවත්ඵල පසක් කරන්නට පිළිපන් පුඟුල්හට දුඃඛදර්‍ශනයෙන් ද, සමුදය නිරොධ මාර්‍ගදර්‍ශනයෙන් දැ යි මෙසේ සොළොස් කොටසෙකින් අනුක්‍රමයෙන් ක්ලෙශප්‍රහාණ කොට අර්‍හත්ත්‍වප්‍රතිලාභ ඇති' යි නානාභිසමය ලබ්‍ධි ගත් වාදීහු ඇත. අන්‍ධක සබ්‍බත්‍ථික සම්‍මිතිය භද්‍රයානිකයන් සෙයිනි. උන්ගේ ලබ්‍ධි විවෙචනයට අනුපුබ්බාභිසමයකථා එයි.\]**

1\. ස. පු: අනුපූර්‍වාභිසමයයෙක් ඇද්ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් ශ්‍රොතාපත්තිමාර්‍ගය භවා ද?

ප. පටි: එසේ නො කියැයුතු මැ යැ ...

ස. පු: අනුපූර්‍ව වශයෙන් ශ්‍රොතාපත්තිමාර්‍ගය භවා ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් ශ්‍රොතාපත්තිඵලය ප්‍රත්‍යක්‍ෂ කෙරේ ද?

ප. පටි: එසේ නො කියැයුතු මැ යැ ...

2\. ස. පු: අනුපූර්‍වාභිසමයෙක් ඇද්ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් සකෘදාගාමීමාර්‍ගය භවා ද?

ප. පටි: එසේ නො කියැයුතු මැ යැ ...

ස. පු: අනුපූර්‍ව වශයෙන් සකෘදාගාමීමාර්‍ගය භවා ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් සකෘදාගාමීඵලය ප්‍රත්‍යක්‍ෂ කෙරේ ද?

ප. පටි: එසේ නො කියැයුතු මැ යැ ...

3\. ස. පු: අනුපූර්‍වාභිසමයයෙක් ඇද්ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් අනාගාමීමාර්‍ගය භවා ද?

ප. පටි: එසේ නො කියැයුතු මැ යැ ...

ස. පු: අනුපූර්‍ව වශයෙන් අනාගාමීමාර්‍ගය භවා ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් අනාගාමිඵලය ප්‍රත්‍යක්‍ෂ කෙරේ ද?

ප. පටි: එසේ නො කියැයුතු මැ යැ ...

4\. ස. පු: අනුපූර්‍වාභිසමයයෙක් ඇද්ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් අර්‍හත්මාර්‍ගය භවා ද?

ප. පටි: එසේ නො කියැයුතු මැ යැ ...

ස. පු: අනුපූර්‍ව වශයෙන් අර්‍හත්මාර්‍ගය භවා ද?

ප. පටිඤ්ඤා: එසේ යැ.

ස. අනු: අනුපූර්‍ව වශයෙන් අර්‍හත්ඵලය ප්‍රත්‍යක්‍ෂ කෙරේ ද?

ප. පටි: එසේ නො කියැයුතු මැ යැ ...

5\. ස. පු: සොවත්ඵල පසක් කරනු පිණිස පිළිපන් පුඟුල් දුඃඛ දර්‍ශනයෙන් කුමක් බැහැර කෙරේ ද?

ප. වි: සත්‍කායදෘෂ්‍ටි විචිකිත්‍සා ශීලව්‍රතපරාමර්‍ශ තදෙකස්‍ථ ක්ලෙශ දැ යි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් සෝවන් වූයේත් චතුර්‍භාගයක් සෝවන් නො වූයේත් චතුර්‍භාගයක් ශ්‍රොතාපත්තිඵලප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් උපයාගෙන වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් සත්තක්‍ඛත්තුපරම සොතාපන්න වූයේත් කොලංකොල සොතාපන්න වූයේත් ඒකබීජි සොතාපන්න වූයේත්, බුද්ධරත්නයෙහි අවෙත්‍යප්‍රසාදයෙන් සමන්‍වාගත වූයේත්, ධර්‍මරත්නයෙහි ... සඞ්ඝරත්නයෙහි ... ආර්‍ය්‍යකාන්තශීලයෙන් සමන්‍වාගත වූයේත්, චතුර්‍භාගයක් ආර්‍ය්‍යකාන්තශීලයෙන් සමන්‍වාගත නො වූයේත් වේ ද?

ප. ප‍ටි: එසේ නො කියැයුතු මැ යැ ...

6\. ස. පු: සමුදයදර්‍ශනයෙන් ... නිරොධදර්‍ශනයෙන් ... මාර්‍ගදර්‍ශනයෙන් කුමක් බැහැර කෙරේ ද?

ප. වි: සත්‍කායදෘෂ්‍ටි විචිකිත්‍සා ශීලව්‍රතපරාමර්‍ශ තදෙකස්‍ථ ක්ලෙශ දැ යි මෙහි චතුර්‍භාගයක් බැහැර කෙරෙයි.

ස. අනු: චතුර්‍භාගයක් සෝවන් වූයේ ද චතුර්‍භාගයක් සෝවන් නො වූයේ ද චතුර්‍භාගයක් සොතාපත්තිඵලප්‍රාප්ත වූයේ ද ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයාගෙන වාස කෙරේ ද, නාම කයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් සත්තක්‍ඛත්තුපරම සොතාපන්න වූයේත් කොලංකොල සොතාපන්න වූයේත් ඒකබීජි සොතාපන්න වූයේත්, බුද්ධරත්නයෙහි අවෙත්‍යප්‍රසාදයෙන් යුක්ත වූයේත්, ධර්‍මරත්නයෙහි ... සඞ්ඝරත්නයෙහි ... ආර්‍ය්‍යකාන්තශීලයෙන් සමන්‍වාගත වූයේත්, චතුර්‍භාගයක් ආර්‍ය්‍යකාන්ත ශීලයෙන් සමන්‍වාගත නො වූයේත් වේ ද?

ප. ප‍ටි: එසේ නො කියැයුතු මැ යැ ...

7\. ස. පු: සෙදගැමිඵල පසක් කරන්නට පිළිපන් පුඟුල් දුඃඛදර්‍ශනයෙන් කුමක් බැහැර කෙරේ ද?

ප. වි: ඔළාරිකකාමරාග ඔළාරිකව්‍යාපාද තදෙකස්‍ථ ක්ලෙශ දැයි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් සකෘදාගාමී වූයේත් චතුර්‍භාගයක් සකෘදාගාමී නො වූයේත් චතුර්‍භාගයක් සකෘදාගාමීඵලප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් උපයාගෙන වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද?

ප. ප‍ටි: එසේ නො කියැයුතු මැ යැ ...

8\. ස. පු: සමුදයදර්‍ශනයෙන් ... නිරොධදර්‍ශනයෙන් ... මාර්‍ගදර්‍ශනයෙන් කුමක් බැහැර කෙරේ ද?

ප. වි: ඔළාරික කාමරාග ඔළාරික ව්‍යාපාද තදෙකස්‍ථ ක්ලෙශ දැ යි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් සකෘදාගාමී වූයේත් චතුර්‍භාගයක් සකෘදාගාමී නො වූයේත් චතුර්‍භාගයක් සකෘදාගාමිඵලප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් උපයාගෙන වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද?

ප. ප‍ටි: එසේ නො කියැයුතු මැ යැ ...

9\. ස. පු: අනගැමිඵල පසක් කරන්නට පිණිස පිළිපන් පුඟුල් දුඃඛදර්‍ශනයෙන් කුමක් බැහැර කෙරේ ද?

ප. වි: අණුසහගත කාමරාග අණුසහගත ව්‍යාපාද තදෙකස්‍ථ ක්ලෙශ දැ යි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් අනාගාමි වූයේත් චතුර්‍භාගයක් අනාගාමි නො වූයේත් චතුර්‍භාගයක් අනාගාමිඵලප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් උපයා වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් අන්තරාපරිනිබ්බායී වූයේත් ... උපහච්චපරිනිබ්බායී වූයේත් ... අසඞ්ඛාරපරිනිබ්බායී වූයේත් ... සසඞ්ඛාරපරිනිබ්බායී වූයේත් ... උද්ධංසොතඅකණිට්ඨාගාමී වූයේත් චතුර්‍භාගයක් උද්ධංසොතඅකණිට්ඨාගාමී නො වූයේත් වේ ද?

ප. ප‍ටි: එසේ නො කියැයුතු මැ යැ ...

10\. ස. පු: සමුදයදර්‍ශනයෙන් ... නිරොධ දර්‍ශනයෙන් ... මාර්‍ග දර්‍ශනයෙන් කුමක් බැහැර කෙරේ ද?

ප. වි: අණුසහගත කාමරාග අණුසහගත ව්‍යාපාද තදෙකස්‍ථ ක්ලෙශ දැයි මෙහි චතුර්‍භාගයක් බැහැර කෙරෙයි.

ස. අනු: චතුර්‍භාගයක් අනාගාමී වූයේත් චතුර්‍භාගයක් අනාගාමී නො වූයේත් චතුර්‍භාගයක් අනාගාමීඵලප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් උපයා වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් අන්තරාපරිනිබ්බායී වේ ද ... උපහච්චපරිනිබ්බායී වූයේත් ... අසඞ්ඛාරපරිනිබ්බායී වූයේත් ... සසඞ්ඛාරපරිනිබ්බායී වූයේත් ... උද්ධංසොත අකණිට්ඨගාමී වූයේත් වේ ද, චතුර්‍භාගයක් උද්ධංසොත අකණිට්ඨගාමී නො වූයේත් වේ ද?

ප. පටි: එසේ නො කියැයුතු මැ යැ ...

11\. ස. පු: අර්‍හත්ත්‍වඵල ප්‍රත්‍යක්‍ෂ කරන්නට පිළිපන් පුඟුල් දුඃඛ දර්‍ශනයෙන් කුමක් බැහැර කෙරේ ද?

ප. වි: රූපරාග අරූපරාග මාන ඖද්ධත්‍ය අවිද්‍යා ද තදෙකස්‍ථ ක්ලෙශ දැ යි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් රහත් වූයේත් චතුර්‍භාගයක් රහත් නො වූයේත් චතුර්‍භාගයක් අර්‍හත්ත්‍වප්‍රාප්ත වූයේත් ප්‍රතිලබ්ධ වූයේත් අධිගත වූයේත් සාක්‍ෂාත්කෘත වූයේත් නිපයා වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් වීතරාග වූයේ ... වීතද්වෙෂ වූයේ ... වීතමොහ වූයේ ... කළ කරණි ඇතියේ බහාලූ කෙලෙස්බර ඇතියේ පැමිණි ස්වාර්‍ථ ඇතියේ ක්‍ෂය වැ ගිය භවසංයොජන ඇතියේ මනාව දැන මිදුණේ ඔසවාලූ කෙලෙස් කණයම ඇතියේ විසුරුවාලූ කෙලෙස් පිරි ඇතියේ උගුළුවාලූ කෙලෙස් ඉන්‍ද්‍රකීල ඇතියේ අගුළු රහිත වූයේ ආර්‍ය්‍ය වූයේ පතිතමානධ්‍වජ ඇතියේ පතිත ක්ලෙශභාර ඇතියේ විසංයුක්‍ත වූයේ මොනවට දිනූ කෙලෙස් විජය ඇතියේ, ඔහු විසින් දුඃඛය පරිඥාත වූයේ සමුදය ප්‍රහීණ වූයේ නිරොධය සාක්‍ෂාත්කෘත වූයේ මාර්‍ගය භාවිත වූයේ, අභිඥෙය ධර්‍ම අභිඥාත වූයේ පරිඥෙයධර්‍ම පරිඥාත වූයේ ප්‍රහාතව්‍යධර්‍ම ප්‍රහීණ වූයේ භාවිතව්‍යධර්‍ම භාවිත වූයේ ... සාක්‍ෂාත්කර්‍තව්‍ය ධර්‍ම සාක්‍ෂාත්කෘත වූයේ ද, චතුර්‍භාගයක් සාක්‍ෂාත්කර්‍තව්‍යධර්‍ම සාක්‍ෂාත්කෘත නො වූයේ වේ ද?

ප. ප‍ටි: එසේ නො කියැයුතු මැ යැ ...

12\. ස. පු: සමුදයදර්‍ශනයෙන් ... නිරොධදර්‍ශනයෙන් ... මාර්‍ගදර්‍ශනයෙන් කුමක් බැහැර කෙරේ ද?

ප. වි: රූපරාග අරූපරාග මාන ඖද්ධත්‍ය අවිද්‍යා තදෙකස්‍ථ ක්ලෙශ දැ යි (මෙහි) චතුර්‍භාගයක් බැහැර කෙරෙයි.

ස. අනු: චතුර්‍භාගයක් රහත් වූයේ ද, චතුර්‍භාගයක් රහත් නො වූයේ ද, චතුර්‍භාගයක් අර්‍හත්ත්‍වප්‍රාප්ත වූයේ ප්‍රතිලබ්ධ වූයේ අධිගත වූයේ සාක්‍ෂාත්කෘත වූයේ උපයා වාස කෙරේ ද, නාමකයින් ස්‍පර්‍ශ කොට වාස කෙරේ ද, චතුර්‍භාගයක් නාමකයින් ස්පර්‍ශ නො කොට වාස කෙරේ ද, චතුර්‍භාගයක් වීතරාග වූයේ ... වීතද්වෙෂ වූයේ ... වීතමොහ වූයේ ... කළ කරණි ඇතියේ බහාලූ කෙලෙස් බර ඇතියේ ලැබූ ස්වාර්‍ථ ඇතියේ ක්‍ෂය වැ ගිය භවසංයොජන ඇතියේ මොනොවට දැන මිදුණේ පෙරළූ කෙලෙස් කණයම ඇතියේ විසුරුවාහළ කෙලෙස් පිරි ඇතියේ උපුළ කෙලෙස් නමැති ඉන්‍ද්‍රකීල ඇතියේ කෙලෙස් අගුළු නැතියේ ආර්‍ය්‍ය වූයේ පතිතමානධ්‍වජ ඇතියේ පතිතක්ලෙශභාර ඇතියේ විසංයුක්‍ත වූයේ මොනොවට දිනූ කෙලෙස් විජය ඇතියේ, ඔහු විසින් දුඃඛය පරිඥාත වූයේ සමුදය ප්‍රහීණ වූයේ නිරොධය සාක්‍ෂාත්කෘත වූයේ මාර්‍ගය භාවිත වූයේ, අභිඥෙයධර්‍ම අභිඥාත වූයේ පරිඥෙයධර්‍ම පරිඥාත වූයේ ප්‍රහාතව්‍යධර්‍ම ප්‍රහීණ වූයේ භාවිතව්‍යධර්‍ම භාවිත වූයේ ... සාක්‍ෂාත්කර්‍තව්‍යධර්‍ම සාක්‍ෂාත්කෘත වූයේ ද, චතුර්‍භාගයක් සාක්‍ෂාත්කර්‍තව්‍යධර්‍ම සාක්‍ෂාත්කෘත නො වූයේ ද?

ප. පටි: එසේ නො කියැයුතු මැ යැ ...

13\. ස. පු: සොවත්ඵල පසක් කරන්නට පිළිපන් පුඟුල් දුක් දක්නේ 'පිළිපන්නෙකැ' යි කියැයුතු වේ ද?

ප. පටිඤ්ඤා: එසේ යැ.

ස. අනු: දුක් දුටු කල 'ඵලයෙහි සිටියෙකැ' යි කියැයුතු වේ ද?

ප. පටි: එසේ නො කියැයුතු මැ යැ ...

ස. පු: සමුදය දක්නේ ... නිරොධය දක්නේ 'පිළිපන්නෙකැ' යි කියැයුතු වේ ද?

ප. පටිඤ්ඤා: එසේ යැ.

ස. අනු: නිරොධය දුටු කලැ 'ඵලයෙහි සිටියෙකැ' යි කියැයුතු වේ ද?

ප. පටි: එසේ නො කියැයුතු මැ යැ ...

14\. ස. පු: සොවත්ඵල පසක් කරන්නට පිළිපන් පුඟුල් මාර්‍ගය දක්නේ 'පිළිපන්නෙකැ' යි කියැයුතු යැ. මාර්‍ගය දුටු කලැ ඵලයෙහි සිටියෙකැයි කියැයුතු වේ ද?

ප. පටිඤ්ඤා: එසේ යැ.

ස. අනු: දුක් දක්නේ 'පිළිපන්නෙකැ' යි කියැයුතු යැ. දුක දුටු කලැ ඵලයෙහි සිටියෙකැයි කියැයුතු වේ ද?

ප. පටි: එසේ නො කියැයුතු යැ ...

15\. ස. පු: මාර්‍ගය දක්නේ 'පිළිපන්නෙකැ' යි කියැයුතු යැ. මාර්‍ගය දුටු කල ඵලයෙහි සිටියෙකැයි කියැයුතු වේ ද?

ප. පටිඤ්ඤා: එසේ යැ.

ස. අනු: සමුදය දක්නේ ... නිරොධය දක්නේ 'පිළිපන්නෙකැ' යි කියැයුතු යැ. නිරොධය දුටු කල ඵලයෙහි සිටියෙකැයි කියැයුතු වේ ද?

ප. පටි: එසේ නො කියැයුතු මැ යැ ...

16\. ස. පු: සොවත්ඵල පසක් කරන්නට පිළිපන් පුඟුල් දුක දක්නේ 'පිළිපන්නෙකැ' යි කියැයුතු යැ. දුක දුටු කල ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටිඤ්ඤා: එසේ යැ.

ස. අනු: මාර්‍ගය දක්නේ 'පිළිපන්නෙකැ' යි කියැයුතු යැ. මාර්‍ගය දුටු කල ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටි: එසේ නො කියැයුතු මැ යැ ...

ස. පු: සමුදය දක්නේ ... නිරොධය දක්නේ 'පිළිපන්නෙකැ' යි කියැයුතු යැ. නිරොධය දුටු කලැ ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටිඤ්ඤා: එසේ යැ.

ස. අනු: මාර්‍ගය දක්නේ 'පිළිපන්නෙකැ' යි කියැයුතු යැ. මාර්‍ගය දුටු කල ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටි: එසේ නො කියැයුතු මැ යැ ...

17\. ස. පු: සොවත්ඵල පසක් කරන්නට පිළිපන් පුඟුල් දුක් දක්නේ 'පිළිපන්නෙකැ' යි කියැයුතු යැ. දුක් දුටු කල ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටිඤ්ඤා: එසේ යැ.

ස. අනු: දුඃඛදර්‍ශනය නිරර්‍ථක වේ ද?

ප. පටි: එසේ නො කියැයුතු මැ යැ ...

18\. ස. පු: සමුදය දක්නේ ... නිරොධය දක්නේ 'පිළිපන්නෙකැ' යි කියැයුතු යැ. නිරොධය දුටු කල ඵලයෙහි සිටියෙකැයි කියැයුතු යැ යනු නො කියැයුතු ද?

ප. පටිඤ්ඤා: එසේ යැ.

ස. අනු: නිරොධදර්‍ශනය නිරර්‍ථක වේ ද?

ප. පටි: එසේ නො කියැයුතු මැ යැ ...

19\. ප. පු: දුඃඛය දුටු කල චතුරාර්‍ය්‍යසත්‍යයෝ දක්නා ලද්දාහු වෙත් ද?

ස. පටිඤ්ඤා: එසේ යැ.

ප. අනු: දුඃඛසත්‍යය චතුරාර්‍ය්‍යසත්‍ය වේ ද?

ස. පටි: එසේ නො කියැයුතු මැ යැ ...

20\. ස. පු: රූපස්‍කන්‍ධය අනිත්‍ය විසින් දුටු කල පඤ්චස්‍කන්‍ධයෝ අනිත්‍ය විසින් දක්නා ලද්දාහු වෙත් ද?

ප. පටිඤ්ඤා: එසේ යැ.

ස. අනු: රූපස්‍කන්‍ධය පඤ්චස්‍කන්‍ධ වේ ද?

ප. පටි: එසේ නො කියැයුතු මැ යැ ...

21\. ස. පු: චක්‍ෂුරායතනය අනිත්‍ය විසින් දුටු කල ද්වාදශායතනයෝ අනිත්‍ය විසින් දක්නා ලද්දාහු වෙත් ද?

ප. පටිඤ්ඤා: එසේ යැ.

ස. අනු: චක්‍ෂුරායතනය ද්වාදශායතන වේ ද?

ප. පටි: එසේ නො කියැයුතු මැ යැ ...

22\. ස. පු: චක්‍ෂුර්ධාතු අනිත්‍ය විසින් දුටු කල අටළොස් ධාතූහු අනිත්‍ය විසින් දක්නා ලද්දාහු වෙත් ද?

ප. පටිඤ්ඤා: එසේ යැ.

ස. අනු: චක්‍ෂුර්ධාතු අෂ්ටාදශධාතු වේ ද?

ප. ප‍ටි: එසේ නො කියැයුතු මැ යැ ...

23\. ස. පු: චක්‍ෂුරින්‍ද්‍රිය අනිත්‍ය විසින් දුටු කල දෙවිසි ඉන්‍ද්‍රියයෝ අනිත්‍ය විසින් දුටුවාහු වෙත් ද?

ප. පටිඤ්ඤා: එසේ යැ.

ස. අනු: චක්‍ෂුරින්‍ද්‍රිය දෙවිසි ඉන්‍ද්‍රිය වේ ද?

ප. ප‍ටි: එසේ නො කියැයුතු මැ යැ ...

24\. ස. පු: සියුනැණින් සොවත්ඵල ප්‍රත්‍යක්‍ෂ කෙරේ ද?

ප. පටිඤ්ඤා: එසේ යැ.

ස. අනු: සතර සොවත්ඵල කෙනෙක් ඇද්ද?

ප. ප‍ටි: එසේ නො කියැයුතු මැ යැ ...

25\. ස. පු: (සව්වනට සාධාරණ සත්‍යඥානයෙන් හා ප්‍රතිසංවිත් ඥානයෙන් දැ' යි) අටනැණින් සොවත්ඵල ප්‍රත්‍යක්‍ෂ කෙරේ ද?

ප. පටිඤ්ඤා: එසේ යැ.

ස. අනු: අෂ්‍ටප්‍රකාර සොවත්ඵල කෙනෙක් ඇද්ද?

ප. ප‍ටි: එසේ නො කියැයුතු මැ යැ ...

26\. ස. පු: (ද්වාදශාඞ්ගප්‍රතීත්‍යසමුත්පාදයෙහි එන) දොළොස්නැණින් සොවත්ඵල ප්‍රත්‍යක්‍ෂ කෙරේ ද?

ප. පටිඤ්ඤා: එසේ යැ.

ස. අනු: ද්වාදශප්‍රකාර සොවත්ඵල කෙනෙක් ඇද්ද?

ප. ප‍ටි: එසේ නො කියැයුතු මැ යැ ...

27\. ස. පු: (ජරාමරණඥානාදී) සියුසාලිස් නුවණින් සොවත්ඵල ප්‍රත්‍යක්‍ෂ කෙරේ ද?

ප. පටිඤ්ඤා: එසේ යැ.

ස. අනු: චතුශ්වත්‍වාරිංශත් ශ්‍රොතාපත්තිඵල කෙනෙක් ඇද්ද?

ප. ප‍ටි: එසේ නො කියැයුතු මැ යැ ...

28\. ස. පු: සත්සැත්තෑනුවණින් සොවත්ඵල ප්‍රත්‍යක්‍ෂ කෙරේ ද?

ප. පටිඤ්ඤා: එසේ යැ.

ස. අනු: සත්සැත්තෑ සොවත්ඵල කෙනෙක් ඇද්ද?

ප. ප‍ටි: එසේ නො කියැයුතු මැ යැ ...

29\. ප. පු: අනුපූර්‍වාභිසමය (අභිසමය අනුපූර්‍ව යයි) නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් වදාරන ලද මැ නු: "මහණෙනි, යම්සේ මහාසමුද්‍රය අනුපූර්‍වනිමන වේ ද, අනුපූර්‍වප්‍රවණ වේ ද, අනුපූර්‍වප්‍රාග්භාර වේ ද, ආයතමාර්‍ගයෙන් (එකඑල්ලේ) මැ ප්‍රපාත නො වේ ද, මහණෙනි, එසේ මැ මේ ධර්‍මවිනයෙහි අනුපූර්‍වශික්‍ෂා අනුපූර්‍වක්‍රියා අනුපූර්‍වප්‍රතිපත් ඇත. ආයතමාර්‍ගයෙන් මැ අර්‍හත්ත්‍වප්‍රතිවෙධ නො වෙතියි" යි වදාළ සූත්‍රාන්තයෙක් ඇත්තේ මැ නු?

ස. පටිඤ්ඤා: එසේ යැ.

අනු. පා: එකරුණින් අනුපූර්‍වාභිසමය ඇත.

30\. ප. පු: අනුපූර්‍වාභිසමය නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් වදාරන ලද මැ නු:

"කඹුරා ස්වර්‍ණයාගේ මල හරනාක් සෙයින් ප්‍රශස්තබුද්ධි ඇති ශ්‍රාවක පිළිවෙළින් කෙණෙහි කෙණෙහි මඳ මඳ කොට තමාගේ කෙලෙස්මල නඟාපියන්නේය" යි වදාළ සූත්‍රාන්තයෙක් ඇත්තේ මැ නු?

ස. පටිඤ්ඤා: එසේ යැ.

අනු. පා: එකරුණින් අනුපූර්‍වාභිසමය ඇත.

31\. ස. පු: අනුපූර්‍වාභිසමය ඇද්ද?

ප. පටිඤ්ඤා: එසේ යැ.

ස. අනු: ආයුෂ්‍මත් ගවම්‍පති තෙරණුවෝ භික්‍ෂූන්ට තෙල කීවාහු නො වේ ද: "ඇවැත්නි, බුදුන් හමියෙහි තෙල අසන ලද, හමියෙහි පිළිගන්නා ලද: මහණෙනි, යම් සව්වෙක් දුක් දක්නේ වේ නම්, හේ දුඃඛසමුදයත් දක්නේ යැ, දුඃඛනිරොධයත් දක්නේ යැ, දුඃඛනිරොධගාමිනීප්‍රතිපත්ති දු දක්නේ යැ. යම් සව්වෙක් දුඃඛසමුදය දක්නේ වේ නම්, හේ දුඃඛයත් දක්නේ යැ, දුඃඛනිරොධයත් දක්නේ යැ, දුඃඛනිරොධගාමිනී ප්‍රතිපත්ති දු දක්නේ යැ. යම් සව්වෙක් දුඃඛනිරොධය දක්නේ වේ නම්, හේ දුඃඛය ද දක්නේ යැ, දුඃඛසමුදය ද දක්නේ යැ, දුඃඛනිරොධගාමිනීප්‍රතිපත් ද දක්නේ යැ. යම් සව්වෙක් දුඃඛනිරොධගාමිනීප්‍රතිපත්ති දක්නේ වේ නම්, හේ දුඃඛය ද දක්නේ යැ, දුඃඛසමුදය ද දක්නේ යැ, දුඃඛනිරොධය ද දක්නේ යැ" යි වදාළ සූත්‍රාන්තයෙක් ඇත්තේ මැ නු?

ප. පටිඤ්ඤා: එසේ යැ.

අනු. පා: එකරුණින් අනුපූර්‍වාභිසමය නො කියැයුතු යැ.

32\. ස. පු: අනුපූර්‍වාභිසමය ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් වදාරන ලද මැ නු:

"උහුට දර්‍ශනසම්පත් උදා වන්නා හා මැ ධර්‍මයෝ තුන් දෙනෙක් හරන ලද වෙත්: සත්කායදෘෂ්‍ටි යැ විචිකිත්‍සා යැ, යම් ශීලව්‍රතයෙක් හෝ ඇද්ද, එ ද වෙයි. සිව් අවායෙන් විප්‍රමුක්ත ද වූයේ ෂට්අභිස්ථාන කරන්නට ද හේ නො නිසි වේ ය" යි වදාළ සූත්‍රාන්තයෙක් ඇත්තේ මැ නු?

ප. පටිඤ්ඤා: එසේ යැ.

අනු. පා: එකරුණින් අනුපූර්‍වාභිසමය නො කියැයුතු යැ.

33\. ස. පු: අනුපූර්‍වාභිසමය ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් වදාරන ලද මැ නු:

"මහණෙනි, යම් කලෙක ආර්‍ය්‍යශ්‍රාවකය‍කු හට පහ කළ ක්ලෙශරජස් ඇති පහවැ ගිය ක්ලෙශමල ඇති ධර්‍මචක්‍ෂුස උදා දින් ද, කෙසේ යැ යත්: 'යම්කිසි සමුදය ස්වභාවයෙක් ඇත් නම් එ හැම නිරොධස්වභාව ඇති' යි කියා යි. මහණෙනි, ඒ දර්‍ශනොත්පාද උදාපත් වන්නා හා මැ ආර්‍ය්‍යශ්‍රාවකයාහට ත්‍රිවිධ සංයොජනයෝ ප්‍රහීණ වැ යෙති: සක්කායදෘෂ්ටි යැ විචිකිත්‍සා යැ ශීලව්‍රතපරාමර්‍ශ යැ" යි වදාළ සූත්‍රාන්තයෙක් ඇත්තේ මැ නු?

ප. පටිඤ්ඤා: එසේ යැ.

අනු. පා: එකරුණින් 'අනුපූර්‍වාභිසමය ඇති' යි නො කියැයුතු යි.

අනුපූර්‍වාභිසමයකථා නිමි.

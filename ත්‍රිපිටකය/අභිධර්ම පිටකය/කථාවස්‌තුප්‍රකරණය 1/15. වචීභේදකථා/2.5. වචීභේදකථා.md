ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 15. වචීභේදකථා

# 2.5. වචීභේදකථා

**\[ස්‍රොතාපත්තිමාර්‍ගක්‍ෂණයෙහි දී පළමු දැහැන් සමවන් අරීපුඟුල් ‘දුකැයි කියා වාග්භෙද කෙරෙති’යි පූර්‍වශෛලීය නිකායාදීන් සෙයින් ලබ්ධිගත් වාදී කෙනෙකුන්ගේ විරුද්ධවාද බිඳුනට වචීභෙදකථා එයි.\]**

1\. ස. පු: දැහැන් සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: හැම භවයෙහි මැ සමවන්නවුනට වාග්භෙද ඇද්ද?

ප. පටි: (අරූපභවය පියනු පිණිස පිළිතුරු දෙයි:) එසේ නො කියැයුතු මැ යැ ...

2\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: හැම සමාපත්තිකාලයෙහි මැ සමවන්නවුනට වාග්භෙද ඇද්ද?

ප. පටි: (ප්‍රථමමාර්‍ගක්‍ෂණයෙහි ප්‍රථමධ්‍යානිකසමාපත්තිකාලය තබා තදන්‍ය සමාපත්තිකාල සඳහා පිළිතුරු දෙයි:) එසේ නො කියැයුතු මැ යැ ...

3\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: හැම සමවත් සමවන්නවුනට මැ වාග්භෙද ඇද්ද?

ප. පටි: (ලොවීසමවත් සමවන්නවුන් සඳහා පිළිතුරු දෙයි:) එසේ නො කියැයුතු මැ යැ ...

4\. ස. පු: සමවන්නවුනට වාග්භෙද ඇද්ද?

ප. පටිඤ්ඤා: එසේ යැ.

ස. අනු: හැම සමවත්හි වාග්භෙද ඇද්ද?

ප. පටි: (ලොකොත්තර ද්විතීයධ්‍යානාදිය හා හැම ලොවී සමවත් සඳහා පිළිතුරු දෙයි:) එසේ නො කියැයුතු මැ යැ ...

5\. ස. පු: සමවන්නවුනට වාග්භෙද ඇද්ද?

ප. පටිඤ්ඤා: එසේ යැ.

ස. අනු: සමවන්නහුට කායභෙද ඇද්ද?

ප. පටි: එසේ නො කියැයුතු මැ යැ ...

6\. ස. පු: සමවන්නවුනට කායභෙද නැද්ද?

ප. පටිඤ්ඤා: එසේ යැ.

ස. අනු: සමවන්නහුට වාග්භෙද නැද්ද?

ප. පටි: එසේ නො කියැයුතු මැ යැ ...

7\. ස. පු: සමවන්නවුනට වාචා ඇත. වාග්භෙද ඇද්ද?

ප. පටිඤ්ඤා: එසේ යැ.

ස. අනු: සමවන්නහුට කාය ඇත. කායභෙද ඇද්ද?

ප. පටි: එසේ නො කියැයුතු මැ යැ ...

8\. ස. පු: සමවන්නහුට කාය ඇත. කායභෙද නැද්ද?

ප. පටිඤ්ඤා: එසේ යැ.

ස. අනු: සමවන්නහුට වාචා ඇත. වාග්භෙද නැද්ද?

ප. පටි: එසේ නො කියැයුතු මැ යැ ...

9\. ස. පු: (ඉදින් හේ දුඃඛ යැ’යි බෙණේ නම් ‘සමුදය’ ආදියද බණන්නේ යැ. එ ද නො බෙණේ නම්, අනෙකක් ද නො බණන්නේ යැ’යි චොදනා කරන පිණිස) ‘දුකැ’ යි දන්නේ දුක යන බස බෙණේ ද?

ප. පටිඤ්ඤා: එසේ යැ.

ස. අනු: ‘සමුදයැ’යි දන්මින් ‘සමුදයැ’ යි බස් බෙණේ ද?

ප. පටි: එසේ නො කියැයුතු මැ යැ ...

10\. ස. පු: ‘දුකැ’ යි දන්මින් ‘දුකැ’ යි බස් බෙණේ ද?

ප. පටිඤ්ඤා: එසේ යැ.

ස. අනු: ‘නිරොධ යැ’ යි දන්මින් ‘නිරොධ යැ’ යි බස් බෙණේ ද?

ප. පටි: එසේ නො කියැයුතු මැ යැ ...

11\. ස. පු: ‘දුඃඛ යැ’ යි දන්මින් ‘දුඃඛ’ යයි බස් බෙණේ ද?

ප. පටිඤ්ඤා: එසේ යැ.

ස. අනු: ‘මාර්‍ග’ යයි දන්මින් ‘මාර්‍ග’ යයි බස් බෙණේ ද?

ප. පටි: එසේ නො කියැයුතු මැ යැ ...

12\. ස. පු: ‘සමුදය ’ යි දන්මින් ‘සමුදය’යි බස් නො බෙණේ ද?

ප. පටිඤ්ඤා: එසේ යැ.

ස. අනු: ‘දුඃඛ’ යයි දන්මින් ‘දුඃඛ’ යයි බස් නො බෙණේ ද?

ප. පටි: එසේ නො කියැයුතු මැ යැ ...

13\. ස. පු: ‘නිරොධ’ යයි දන්මින් ‘නිරොධ’ යයි බස් නො බෙණේ ද?

ප. පටිඤ්ඤා: එසේ යැ.

ස. අනු: ‘දුඃඛ’ යයි දන්මින් ‘දුඃඛ’ යයි බස් නො බෙණේ ද?

ප. පටි: එසේ නො කියැයුතු මැ යැ ...

14\. ස. පු: ‘මාර්‍ග’ යයි දන්මින් ‘මාර්‍ග’ යයි බස් නො බෙණේ ද?

ප. පටිඤ්ඤා: එසේ යැ.

ස. අනු: ‘දුඃඛ’ යයි දන්මින් ‘දුඃඛ’ යයි බස් නො බෙණේ ද?

ප. පටි: එසේ නො කියැයුතු මැ යැ ...

15\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ඥානය කුමක් ගොචර කොට ඇද්ද?

ප. වි: ඥානය සත්‍යගොචර වෙයි.

ස. අනු: ශ්‍රොත්‍රවිඥානය සත්‍යගොචර වේ ද?

ප. පටි: එසේ නො කියැයුතු මැ යැ. ...

16\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ශ්‍රොත්‍රය කුමක් ගොචර කොට ඇද්ද?

ප. වි: ශ්‍රොත්‍රය ශබ්දගොචර වෙයි.

ස. අනු: ඥානය ශබ්දගොචර වේ ද?

ප. පටි: එසේ නො කියැයුතු මැ යැ. ...

17\. ස. පු: සමවන්නහුට වාග්භෙද ඇත. ඥානය සත්‍යගොචර වේ. ශ්‍රොත්‍රවිඥානය ශබ්දගොචර වේ ද?

ප. පටිඤ්ඤා: එසේ යැ.

අනු. ඨ: ඉදින් ඥානය සත්‍යගොචර වේ නම්, ශ්‍රොත්‍රවිඥානය ශබ්දගොචර වේ නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

18\. ස. පු: සමවන්නහුට වාග්භෙද ඇත. ඥානය සත්‍යගොචර වේ. ශ්‍රොත්‍රවිඥානය ශබ්දගොචර වේ ද?

ප. පටිඤ්ඤා: එසේ යැ.

ස. අනු: ස්පර්‍ශ දෙදෙනකුන්ගේ, වෙදනා දෙදෙනකුන්ගේ, සංඥා දෙදෙනකුන්ගේ, චෙතනා දෙදෙනකුන්ගේ, චිත්ත දෙදෙනකුන්ගේ සමොධානය වේ ද?

ප. පටි: එසේ නො කියැයුතු මැ යැ. ...

19\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: පඨවිකසිණ සමාපත්ති සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ. ...

20\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ආපොකසිණයට ... තෙජොකසිණයට ... වායොකසිණයට ... නීලකසිණයට ... පීතකසිණයට ... ලොහිතකසිණයට ... ඔදාතකසිණයට ... ආකාසානඤ්චායතනයට ... විඤ්ඤාණඤ්චායතනයට ... ආකිඤ්චඤ්ඤායතනයට ... නෙවසඤ්ඤානාසඤ්ඤායතනයට සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ. ...

21\. ස. පු: පඨවිකසිනසමාපත්තියට සමවන්නහුට වාග්භෙද නැද්ද?

ප. පටිඤ්ඤා: එසේ යැ.

අනු. ඨ: ඉදින් පඨවිකසිණසමාපත්තියට සමවන්නහුට වාග්භෙද නැත් නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

22\. ස. පු: ආපොකසිණ ... තෙජොකසිණ ... වායොකසිණ ... නීලකසිණ ... පීතකසිණ ... ලොහිතකසිණ ... ඔදාතකසිණ ... ආකාසානඤ්චායතන ... විඤ්ඤාණඤ්චායතන ... ආකිඤ්චඤ්ඤායතන ... නෙවසඤ්ඤානාසඤ්ඤායතන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

අනු. ඨ: ඉදින් නෙවසඤ්ඤානාසඤ්ඤායතන සමවන්නහුට වාග්භෙද නැත් නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

23\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලොවී සමවත් සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

24\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලෞකික ප්‍රථමධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

25\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලෞකික ද්වීතීයධ්‍යාන ... තෘතීයධ්‍යාන ... චතුර්‍ථධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

26\. ස. පු: ලොවී සමවත් සමවන්නහුට වාග්භෙද නැද්ද?

ප. පටිඤ්ඤා: එසේ යැ.

අනු. ඨ: ඉදින් ලොවී සමවත් සමවන්නහුට වාග්භෙද නැත් නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

27\. ස. පු: ලෞකික ප්‍රථමධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

අනු. ඨ: ඉදින් ලෞකික ප්‍රථමධ්‍යාන සමවන්නහුට වාග්භෙද නැත් නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

28\. ස. පු: ලෞකික ද්විතීයධ්‍යාන ... තෘතීයධ්‍යාන ... චතුර්‍ථධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

අනු. ඨ: ඉදින් ලෞකික චතුර්‍ථධ්‍යාන සමවන්නහුට වාග්භෙද නැත් නම්,

අනු. පා: භවත, ‘සමවන්නහුට වාග්භෙද ඇති’යි නො කියැයුතු මැ යැ.

29\. ස. පු: ලොකොත්තර ප්‍රථමධ්‍යාන සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලෞකික ප්‍රථමධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

30\. ස. පු: ලොකොත්තර ප්‍රථමධ්‍යාන සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලෞකික ද්වීතියධ්‍යාන ... තෘතීයධ්‍යාන ... චතුර්‍ථධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

31\. ස. පු: ලෞකික ප්‍රථමධ්‍යාන සමවන්හුට වාග්භෙද නැද්ද?

ප. පටිඤ්ඤා: එසේ යැ.

ස. අනු: ලොකොත්තර ප්‍රථමධ්‍යාන සමවන්නහුට වාග්භෙද නැද්ද?

ප. පටි: එසේ නො කියැයුතු මැ යැ ...

32\. ස. පු: ලෞකික ද්වීතීයධ්‍යාන ... තෘතීයධ්‍යාන ...චතුර්‍ථධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

ස. අනු: ලොකොත්තර ප්‍රථමධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ නො කියැයුතු මැ යැ ...

33\. ස. පු: ලොකොත්තර ප්‍රථමධ්‍යාන සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලොකොත්තර ද්වතීයධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

34\. ස. පු: ලොකොත්තර ප්‍රථමධ්‍යාන සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ලොකොත්තර තෘතීයධ්‍යාන ... චතුර්‍ථධ්‍යාන සමවන්නහුට වාග්භෙද ඇද්ද?

ප. පටි: එසේ නො කියැයුතු මැ යැ ...

35\. ස. පු: ලොකොත්තර ද්වීතීයධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

ස. අනු: ලොකොත්තර ප්‍රථමධ්‍යාන සමවන්නහුට වාග්භෙද නැද්ද?

ප. පටි: එසේ නො කියැයුතු මැ යැ ...

36\. ස. පු: ලොකොත්තර ද්වීතයධ්‍යාන ... තෘතීයධ්‍යාන ... චතුර්‍ථධ්‍යාන සමවන්නහුට වාග්භෙද නැද්ද?

ප. පටිඤ්ඤා: එසේ යැ.

ස. අනු: ලොකොත්තර ප්‍රථමධ්‍යාන සමවන්නහුට වාග්භෙද නැද්ද?

ප. පටි: එසේ නො කියැයුතු මැ යැ ...

37\. ප. පු: ‘සමවන්නහුට වාග්භෙද ඇති’යි නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් “විතර්‍කවිචාරයෝ වාක්සංස්කාරයහ (=වචනොප්තත්ති හෙතු)”යි වදාරනලද නො වේ ද? ප්‍රථමධ්‍යාන සමවන්නහුට විතර්‍කවිචාර ඇත්තේ මැ නු?

ස. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් “විතර්‍කවිචාරයෝ වාක්සංස්කාරයහ”යි වදාරනලද නම් ප්‍රථමධ්‍යාන සමවන්නහුට විතර්‍කවිචාරයෝ ඇත් නම්,

අනු. පා: එහෙයින් භවත, ‘සමවන්නහුට වාග්භෙද ඇති’යි කියැයුතු මැ යැ.

38\. ස. පු: භාග්‍යවතුන් වහන්සේ විසින් ‘විතර්‍කවිචාරයෝ වාක්සංස්කාරයහ’ යි වදාරන ලදි. ‘ප්‍රථමධ්‍යාන සමවන්නහුට විතර්‍කවිචාර ඇති’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: පඨවීකසිණ ප්‍රථමධ්‍යාන සමවන්නහුට විතර්‍කවිචාරයෝ ඇත. ඔහුට වාග්භෙද ඇද්ද?

ප. පටි: එසේ නො කියැයුතු මැ යැ ...

39\. ස. පු: භාග්‍යවතුන් වහන්සේ විසින් ‘විතර්‍කවිචාරයෝ වාක්සංස්කාරයහ’ යි වදාරන ලදි. ‘ප්‍රථමධ්‍යාන සමවන්නහුට විතර්‍කවිචාර ඇති’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ‘ආපොකසිණ ... තෙජොකසිණ ... වායොකසිණ ... නීලකසිණ ... පීතකසිණ ... ලොහිතකසිණ ... ඔදාතකසිණ ප්‍රථමධ්‍යාන සමවන්නහුට විතර්‍කවිචාරයෝ ඇති’යි ගෙන ඔහුට වාග්භෙද ඇද්ද?

ප. පටි: එසේ නො කියැයුතු මැ යැ ...

40\. ප. පු: ‘සමවන්නහුට වාග්භෙද ඇති’යි නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් ‘වාක් තොමෝ විතර්‍කසමුත්‍ථානය’යි වදාරන ලද නො වේ ද? ප්‍රථමධ්‍යාන සමවන්නහුට විතර්‍කවිචාරයෝ ඇත.

ස. පටිඤ්ඤා: එසේ යැ.

අනු. ඨ: භාග්‍යවතුන් වහන්සේ විසින් ‘වාක් තොමෝ විතර්‍කසමුත්‍ථානය’යි වදාරන ලද නම්, ප්‍රථමධ්‍යාන සමවන්නහුට විතර්‍කවිචාරයෝ ඇත් නම්,

අනු. පා: එහෙයින් භවත, ‘සමවන්නහුට වාග්භෙද ඇති’යි කියැයුතු මැ යැ.

41\. ස. පු: භාග්‍යවතුන් වහන්සේ විසින් වාක් තොමෝ විතර්‍කසමුත්‍ථානයයි වදාරන ලදි. ‘ප්‍රථමධ්‍යාන සමවන්නහුට විතර්‍කවිචාර ඇති’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘වාක් තොමෝ සංඥාසමුත්‍ථානය’යි වදාරන ලදි. ‘ද්වීතීයධ්‍යාන සමවන්නහුට සංඥා ඇත. ඔහුට විතර්‍කවිචාරයෝ ඇද්ද?

ප. පටි: එසේ නො කියැයුතු මැ යැ ...

42\. ස. පු: භාග්‍යවතුන් වහන්සේ විසින් ‘වචනය විතර්‍කසමුත්‍ථානය’යි වදාරන ලදි. ’ප්‍රථමධ්‍යාන සමවන්නහුට විතර්‍කවිචාරයෝ ඇති’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘වචනය සංඥා සමුත්‍ථානය’යි වදාරන ලදි. තෘතීයධ්‍යාන ... චතුර්‍ථධ්‍යාන ...ආකාසානඤ්චායතන ... විඤ්ඤාණඤ්චායතන ... ආකිඤ්චඤ්ඤායතන සමවන්නහුට සංඥා ඇත. ඔහුට විතර්‍කවිචාරයෝ ඇද්ද?

ප. පටි: එසේ නො කියැයුතු මැ යැ ...

43\. ස. පු: සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ‘ප්‍රථමධ්‍යාන සමවන්නහුට වචන නිරුද්ධ වෙති’යි වදාළ සූත්‍රාන්තයෙක් ඇත්තේ මැ නු?

ප. පටිඤ්ඤා: එසේ යැ.

අනු. ඨ: ඉදින් ‘ප්‍රථමධ්‍යාන සමවන්නහුට වචන නිරුද්ධ වෙති’යි වදාළ සූත්‍රාන්තයෙක් ඇත් නම්,

අනු. පා: භවත, සමවන්නහුට වාග්භෙද ඇති’යි නො කියැයුතු මැ යැ.

44\. ස. පු: ‘ප්‍රථමධ්‍යාන සමවන්නහුට වචන නිරුද්ධ වෙති’යි වදාළ සූත්‍රාන්තයෙක් ඇත්තේ මැ නු’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: ‘ද්වීතීයධ්‍යාන සමවන්නහුට විතර්‍කවිචාර නිරුද්ධයහ’යි වදාළ සූත්‍රාන්තයෙක් ඇත්තේ මැ නු’යි ගෙන ඔහුට විතර්‍කවිචාරයෝ ඇද්ද?

ප. පටි: එසේ නො කියැයුතු මැ යැ ...

45\. ස. පු: ‘ප්‍රථමධ්‍යාන සමවන්නහුට වචන නිරුද්ධ වෙති’යි වදාළ සූත්‍රාන්තයෙක් ඇත්තේ මැ නු’යි ගෙන ඔහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: “තෘතීයධ්‍යාන සමවන්නහුට ප්‍රීති නිරුද්ධ වෙති’යි ... චතුර්‍ථධ්‍යාන සමවන්නහුට ආශ්වාසප්‍රශ්වාස නිරුද්ධ වෙති’යි ... ‘ආකාසානඤ්චායතන සමවන්නහුට රූපසංඥා නිරුද්ධ වෙති’යි ... ‘ආකිඤ්චඤ්ඤායතන සමවන්නහුට විඤ්ඤාණඤ්චායතනසංඥා නිරුද්ධ වෙති’යි ... ‘නෙවසඤ්ඤානාසඤ්ඤායතන සමවන්නහුට ආකිඤ්චඤ්ඤායතනසංඥා නිරුද්ධ වෙති’යි ... සඤ්ඤාවෙදයිතනිරොධ සමවන්නහුට සංඥාවෙදනා දෙදෙන නිරුද්ධ වෙති”යි වදාළ සූත්‍රාන්තයෙක් ඇත්තේ මැ නු’යි ගෙන ඔහුට සංඥාත් වෙදනාත් ඇද්ද?

ප. පටි: එසේ නො කියැයුතු මැ යැ ...

46\. ප. පු: ‘සමවන්නහුට වාග්භෙද ඇති’යි නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් ‘ප්‍රථමධ්‍යානයට ශබ්දය කණ්ටකය’යි වදාරනලද්දේ නො වේ ද?

ස. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් ‘ප්‍රථමධ්‍යානයට ශබ්දය කණ්ටකය’යි වදාරනලද නම්,

අනු. පා: එහෙයින් භවත, සමවන්නහුට වාග්භෙද ඇති’යි කියැයුතු මැ යැ.

47\. ස. පු: “භාග්‍යවතුන් වහන්සේ විසින් ‘ප්‍රථමධ්‍යානයට ශබ්දය කණ්ටකය’යි වදාරනලදැ”යි ගෙන සමවන්නහුට වාග්භෙද ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘ද්වීතීයධ්‍යානයට විතර්‍කවිචාර කණ්ටකයැ’යි වදාරනලදි ... භාග්‍යවතුන් වහන්සේ විසින් ‘තෘතීයධ්‍යානයට ප්‍රීතිය කණ්ටකයැ’යි වදාරනලදි ... භාග්‍යවතුන් වහන්සේ විසින් ‘චතුර්‍ථධ්‍යානයට ආශ්වාස ප්‍රශ්වාස දෙක කණ්ටකයැ’යි වදාරනලදි ... භාග්‍යවතුන් වහන්සේ විසින් ‘ආකාසානඤ්චායතන සමවත් සමවන්නහුට රූපසංඥාව කණ්ටකයැ’යි වදාරනලදි ... භාග්‍යවතුන් වහන්සේ විසින් ‘විඤ්ඤාණඤ්චායතන සමවත් සමවන්නහුට ආකාසානඤ්චායතනසංඥාව කණ්ටකයැ’යි වදාරනලදි ... භාග්‍යවතුන් වහන්සේ විසින් ‘ආකිඤ්චඤ්ඤායතන සමවත් සමවන්නහුට විඤ්ඤාණඤ්චායතනසංඥාව කණ්ටකයැ’යි වදාරනලදි ... භාග්‍යවතුන් වහන්සේ විසින් ‘නෙවසඤ්ඤානාසඤ්ඤායතන සමවත් සමවන්නහුට ආකිඤ්චඤ්ඤායතනසංඥාව කණ්ටකයැ’යි වදාරන ලදි ... භාග්‍යවතුන් වහන්සේ විසින් ‘සඤ්ඤාවෙදයිතනිරොධ සමවත් සමවන්නහුට සංඥා වෙදනා දෙක කණ්ටකයැ’යි වදාරන ලදි. ඔහුට සංඥාත් වෙදනාත් ඇද්ද?

ප. පටි: එසේ නො කියැයුතු මැ යැ ...

48\. ප. පු: ‘සමවන්නහුට වාග්භෙද ඇති’යි නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් වහන්සේ විසින් ‘ආනන්‍දය, සිඛී නම් වූ භාග්‍යවත් අර්‍හත් සම්‍යක්සම්බුද්ධයන් වහන්සේගේ අභිභූ නම් ශ්‍රාවකතෙම බඹලොව සිටියේ දශසහස්‍රීලොකධාතුව ස්වරයෙන් විඥාපනය කෙළේ –

“ආරම්භවීර්‍ය්‍යය කරව, නිෂ්ක්‍රමණවීර්‍ය්‍යය කරව, බුද්ධශාසනයෙහි (සතතප්‍රවෘත්තීන්) යෙදෙව. ඇතකු බටදඬුයෙන් කළ ගෙයක් වනසන්නාක් මෙන් කෙලෙස් මරසෙන් නසව.

යමෙක් මෙසස්නෙහි නො පමාව වෙසේ ද, හේ ජාතිය හා සංසාරය දුරු කොට දුක් කෙළවර කරන්නේ යැ” යි වදාළ සූත්‍රාන්තයෙක් ඇත්තේ මැ නො වේ ද?

ස. පටිඤ්ඤා: එසේ යැ.

අනු පා: එකරුණින් සමවන්නහුට වාග්භෙද ඇත. (සිඛිස්ස ආනන්‍ද – යනාදීන් එළැවූ සාධකසූත්‍රයෙහි යම් සමාපත්තිචිත්තයෙකින් ඒ වාග්භෙද උපන්නේ නම්, එසිතින් කායභෙදත් උපදනේ මැ යැ. එසිත ලොකොත්තර ප්‍රථමධ්‍යාන චිත්ත නො වෙයි. එයින් මැ සාධකත් නො වේ.)

වචීභෙදකථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 5. ජහතිකථා

# 1.5. ජහතිකථා

**\[දැහැන් ලද පුහුදුන් පුඟුල් සත්‍යාභිසමය කරන්නා හා මැ අනගැමි නම් වෙයි. ‘පුහුදුන් කල්හි මැ උහුගේ කාමරාගව්‍යාපාදයෝ ප්‍රහීණයහ’ යි ලබ්ධි ගත් සම්මිතියනිකායවාසීන්ගේ විවාද බිඳුනට ජහතිකථා එයි.\]**

1\. ස. පු: පුහුදුන් පුඟුල් කාමරාග ව්‍යාපාද හැරපියා ද?

ප. පටිඤ්ඤා: (ධ්‍යානයෙන් විෂ්කම්භිත ඒ ක්ලෙශයන්ගේ පර්‍ය්‍යුත්‍ථානය නො දක්මින් කරන පිළින–) එසේ යැ.

ස. අනු: (ධ්‍යානවිෂ්කම්භිත ඒ ක්ලෙශයන්ගේ අනාගාමිමාර්‍ගයෙන් මැ අත්‍යන්තප්‍රහාණ වේ ද, එහෙයින් නඟන අනුයොග–) අත්‍යන්ත කොට හැරපියා ද? අනවශෙෂ කොට හැරපියා ද? අප්‍රතිසන්‍ධික කොට හැරපියා ද? මූල සහිත කොට හැරපියා ද? තෘෂ්ණා සහිත කොට හැරපියා ද? අනුශය සහිත කොට හැරපියා ද? ආර්‍ය්‍යඥානයෙන් හැරපියා ද? ආර්‍ය්‍යමාර්‍ගයෙන් හැරපියා ද? අකොපන කොට පිළිවිදුමින් හැරපියා ද? අනාගාමිඵලය පසක්කරනුයේ හැරපියා ද?

ප. පටි: එසේ නො කියැයුතු මැ යැ …

2\. ස. පු: පුහුදුන් පුඟුල් කාමරාග ව්‍යාපාද (අත්‍යන්තවිෂ්කම්භණයෙන් විෂ්කම්භණ කෙරේ ද?

ප. පටිඤ්ඤා: එසේ යැ.

ස. අනු: අත්‍යන්ත කොට විෂ්කම්භණ කෙරේ ද? අනවශෙෂ කොට විෂ්කම්භණ කෙරේ ද? අප්‍රතිසන්‍ධික කොට විෂ්කම්භණ කෙරේ ද? මූල සහිත කොට විෂ්කම්භණ කෙරේ ද? තෘෂ්ණා සහිත කොට විෂ්කම්භණ කෙරේ ද? අනුශය සහිත කොට විෂ්කම්භණ කෙරේ ද? ආර්‍ය්‍යඥානයෙන් විෂ්කම්භණ කෙරේ ද? ආර්‍ය්‍යමාර්‍ගයෙන් විෂ්කම්භණ කෙරේ ද? අකොපන කොට පිළිවිදුනේ විෂ්කම්භණ කෙරේ ද? අනගැමිඵල පසක් කරනුයේ විෂ්කම්භණ කෙරේ ද?

ප. පටි: එසේ නො කියැයුතු මැ යැ …

3\. ස. පු: අනාගාමිඵල පසක් කරන්නට පිළිපන් පුඟුල් කාමරාග ව්‍යාපාද හැරපියා ද? හෙ ද අත්‍යන්ත කොට හැරපියා ද? අනවශෙෂ කොට හැරපියා ද? … අනාගාමිඵල පසක් කරනුයේ හැරපියා ද?

ප. පටිඤ්ඤා: එසේ යැ.

ස. අනු: පුහුදුන් පුඟුල් කාමරාග ව්‍යාපාද හැරපියා ද? හෙ ද අත්‍යන්ත කොට හැරපියා ද, අනවශෙෂ කොට හැරපියා ද … අනාගාමිඵල පසක් කරනුයේ හැරපියා ද?

ප. පටි: එසේ නො කියැයුතු මැ යැ …

4\. ස. පු: අනාගාමීඵල පසක් කරන්නට පිළිපන් පුඟුල් කාමරාගව්‍යාපාද විෂ්කම්භණ කෙරේ ද? හෙ ද අත්‍යන්ත කොට විෂ්කම්භණ කෙරේ ද? අනවශෙෂ කොට විෂ්කම්භණ කෙරේ ද? … අනාගාමිඵල පසක් කරනුයේ විෂ්කම්භණ කෙරේ ද?

ප. පටිඤ්ඤා: එසේ යැ.

ස. අනු: පුහුදුන් පුඟුල් කාමරාගව්‍යාපාද විෂ්කම්භණ කෙරේ ද? හෙ ද අත්‍යන්ත කොට විෂ්කම්භණ කෙරේ ද? අනවශෙෂ කොට විෂ්කම්භණ කෙරේ ද? … අනාගාමිඵල පසක් කරනුයේ විෂ්කම්භණ කෙරේ ද?

ප. පටි: එසේ නො කියැයුතු මැ යැ …

5\. ස. පු: පුහුදුන් පුඟුල් කාමරාගව්‍යාපාද හැරපියා ද? හෙ ද අත්‍යන්ත නො කොට හැරපියා ද? අනවශෙෂ නො කොට හැරපියා ද? … අනාගාමිඵල පසක් නො කරනුයේ හැරපියා ද?

ප. පටිඤ්ඤා: එසේ යැ.

ස. අනු: අනාගාමිඵල පසක් කරන්නට පිළිපන් පුඟුල් කාමරාගව්‍යාපාද හැරපියා ද? හෙ ද අත්‍යන්ත නො කොට හැරපියා ද? … අනාගාමිඵල පසක් නො කරනුයේ හැරපියා ද?

ප. පටි: එසේ නො කියැයුතු මැ යැ …

6\. ස. පු: පුහුදුන් පුඟුල් කාමරාගව්‍යාපාද විෂකම්භණ කෙරේ ද, හෙ ද අත්‍යන්ත කොට විෂකම්භණ නො කෙරේ ද? අනවශෙෂ කොට විෂකම්භණ නො කෙරේ ද? … අනාගාමිඵල පසක් නො කරනුයේ විෂ්කම්භණ කෙරේ ද?

ප. පටිඤ්ඤා: එසේ යැ.

ස. අනු: අනාගාමිඵල පසක් කරන්නට පිළිපන් පුඟුල් කාමරාග ව්‍යාපාද විෂ්කම්භණ කෙරේ ද? හෙ ද අත්‍යන්ත කොට විෂ්කම්භණ නො කෙරේ ද? අනවශෙෂ කොට විෂ්කම්භණ නො කෙරේ ද … අනාගාමිඵල පසක් නො කරනුයේ විෂ්කම්භණ කෙරේ ද?

ප. පටි: එසේ නො කියැයුතු මැ යැ …

7\. ස. පු: පුහුදුන් පුඟුල් කාමරාගව්‍යාපාද හැරපියා ද?

ප. පටිඤ්ඤා: එසේ යැ.

ස. පු: කවර මගෙකින?

ප. වි: රූපාවචර මගිනි.

ස. අනු: රූපාවචර මාර්‍ගය නෛර්‍ය්‍යාණික වේ ද, ක්‍ෂයගාමී වේ ද, බොධගාමී වේ ද, අපචයගාමී වේ ද, අනාස්‍රව වේ ද, අසඤ්ඤොජනිය වේ ද, අගත්‍ථනීය වේ ද, අනොඝනීය වේ ද, අයොගනීය වේ ද, අනීවරණිය වේ ද, අපරාමර්‍ශ වේ ද, අනුපාදානිය වේ ද, අසංකිලෙසිය වේ ද?

ප. පටි: එසේ නො කියැයුතු මැ යැ ...

ස. අනු: රූපාවචර මාර්‍ගය අනෛර්‍ය්‍යාණික නො වේ ද, ක්‍ෂයගාමී නො වනු නො වේ ද, බොධගාමී නො වනු නො වේ ද, අපචයගාමී නො වනු නො වේ ද, සාස්‍රව, සඤ්ඤොජනිය … සංකිලෙසිය නො වේ ද?

ප. පටිඤ්ඤා: එසේ යැ.

අනු. ඨ: ඉදින් රූපාවචර මාර්‍ගය අනෛර්‍ය්‍යාණික වේ නම්, ක්‍ෂයගාමි නො වනු වේ නම් … සංකිලෙසිය වේ නම්,

අනු. පා: භවත,‘පුහුදුන් පුඟුල් රූපාවචර මාර්‍ගයෙන් කාමරාගව්‍යාපාද හැරපියති’යි නො කියැයුතු මැ යැ.

8\. ස. පු: අනාගාමිඵල පසක් කරන්නට පිළිපන් පුඟුල් අනාගාමී මාර්‍ගයෙන් කාමරාගව්‍යාපාද හැරපියා ද, එ මඟ ද නෛර්‍ය්‍යාණික වේ ද, ක්‍ෂයගාමී වේ ද, බොධගාමී වේ ද, අපචයගාමී වේ ද, අනාස්‍රව වේ ද … අසංක්ලිෂ්ට වේ ද?

ප. පටිඤ්ඤා: එසේ යැ.

ස. අනු: පුහුදුන් පුඟුල් රූපාවචරමාර්‍ගයෙන් කාමරාගව්‍යාපාද හැරපියා ද, ඒ මාර්‍ගයත් නෛර්‍ය්‍යාණික වේ ද, ක්‍ෂයගාමී වේ ද, බොධගාමී වේ ද, අපචයගාමී වේ ද, අනාස්‍රව වේ ද … අසංක්ලිෂ්ට වේ ද?

ප. පටි: එසේ නො කියැයුතු මැ යැ …

9\. ස. පු: පුහුදුන් රූපාවචරමාර්‍ගයෙන් කාමරාගව්‍යාපාද හැරපියා ද, ඒ මඟත් අනෛර්‍ය්‍යාණික වේ ද, ක්‍ෂයගාමී නො වනු වේ ද, බොධගාමී නො වනු වේ ද, අපචයගාමී නො වනු වේ ද, සාස්‍රව වේ ද … සංක්ලිෂ්ට වේ ද?

ප. පටිඤ්ඤා: එසේ යැ.

ස. අනු: අනාගාමිඵල පසක් කරන්නට පිළිපන් පුඟුල් අනගැමි මගින් කාමරාගව්‍යාපාද හැරපියා ද, එ මගත් අනෛර්‍ය්‍යාණික වේ ද, ක්‍ෂයගාමී නො වනු වේ ද, බොධගාමී නො වනු වේ ද, අපචයගාමී නො වේ ද, සාස්‍රව වේ ද … සංක්ලිෂ්ට වේ ද?

ප. පටි: එසේ නො කියැයුතු මැ යැ …

10\. ස. පු: පුහුදුන් පුඟුල් කාමයෙහි වීතරාග වූයෙ ධර්‍මාභිසමය කරන්නා හා මැ අනාගාමි ඵලයෙහි පිහිටා ද?

ප. පටිඤ්ඤා: (ධ්‍යානානාගමිත්‍වය සඳහා පිළින යි.) එසේ යැ.

ස. අනු: අර්‍හත්‍වයෙහි පිහිටා ද?

ප. පටි: (දර්‍ශන මාර්‍ගයෙන් උද්ධම්භාගිය සංයොජනයන්ගේ ප්‍රහාණ නැතියෙන් කරන පිළිකෙව්– )එසේ නො කියැයුතු මැ යැ …

11\. ස. පු: පුහුදුන් පුඟුල් කාමයෙහි විතරාග වූයෙ ධර්‍මාභිසමය කරන්නා හා මැ අනාගාමිඵලයෙහි පිහිටා ද?

ප. පටිඤ්ඤා: එසේ යැ.

ස. අනු: පෙර පසු නො කොට තුන්මඟ වඩා ද?

ප. පටි: එසේ නො කියැයුතු මැ යැ …

12\. ස. පු: පෙර පසු නො කොට තුන්මඟ වඩා ද?

ස. පටිඤ්ඤා: (මාර්‍ගත්‍රයාගේ කෘත්‍යස්වභාවය සඳහා පිළින–) එසේ යැ.

ස. අනු: පෙර පසු නො කොට ත්‍රිවිධ ශ්‍රාමණ්‍යඵල පසක් කෙරේ ද?

ප. පටි: එසේ නො කියැයුතු මැ යැ …

13.ස. පු: පෙර පසු නො කොට ත්‍රිවිධ ශ්‍රාමණ්‍යඵල පසක් කෙරේ ද?

ප. පටිඤ්ඤා: එසේ යැ.

ස. අනු: ත්‍රිවිධ ස්පර්‍ශයන්ගේ ත්‍රිවිධ වෙදනාවන්ගේ ත්‍රිවිධ සංඥාවන්ගේ ත්‍රිවිධ චෙතනාවන්ගේ ත්‍රිවිධ චිත්තයන්ගේ ත්‍රිවිධ ශ්‍රද්ධාවන්ගේ ත්‍රිවිධ වීර්‍ය්‍යයන්ගේ ත්‍රිවිධ ස්මෘතීන්ගේ ත්‍රිවිධ සමාධීන්ගේ ත්‍රිවිධ ප්‍රඥාවන්ගේ සමොධාන වේ ද?

ප. පටි: එසේ නො කියැයුතු මැ යැ …

14\. ස. පු: පුහුදුන් පුඟුල් කාමයෙහි වීතරාග වූයේ ධර්‍මාභිසමය කරන්නා හා මැ අනාගාමිඵලයෙහි පිහිටා ද?

ප. පටිඤ්ඤා: එසේ යැ.

ස. අනු: ශ්‍රොතාපත්තිමාර්‍ගයෙන් වේ ද?

ප. පටි: එසේ නො කියැයුතු මැ යැ …

ස. අනු: සකෘදාගාමී මාර්‍ගයෙන් වේ ද?

ප. පටි: එසේ නො කියැයුතු මැ යැ …

15\. ස. පු: කවර මාර්‍ගයෙකින?

ප. වි: අනාගාමී මාර්‍ගයෙනි.

ස. අනු: අනාගාමීමාර්‍ගයෙන් සත්කායදෘෂ්ටිය විචිකිත්සාව ශීලව්‍රත පරාමර්‍ශය හැරපියන්නේ වේ ද?

ප. පටි: එසේ නො කියැයුතු මැ යැ …

16\. ස. පු: අනාගාමීමාර්‍ගයෙන් සත්කායදෘෂ්ටිය විචිකිත්සාව ශීලව්‍රත පරාමර්‍ශය හැරපියන්නේ වේ ද?

ප. පටිඤ්ඤා: එසේ යැ.

ස. අනු: තුන් සංයොජනයන්ගේ ප්‍රහාණයෙන් ශ්‍රොතාපත්ති ඵලය භාග්‍යවතුන් විසින් වදාරන ලද නො වේ ද?

ප. පටිඤ්ඤා: එසේ යැ.

අනු. ඨ: ඉදින් ‘තුන් සංයොජනයන්ගේ ප්‍රහාණයෙන් ශ්‍රොතාපත්තිඵලය’ භාග්‍යවතුන් විසින් වදාරන ලද වේ නම්,

අනු. පා: භවත ‘අනාගාමිමාර්‍ගයෙන් සත්කායදෘෂ්ටිය විචිකිත්සාව ශීලව්‍රතපරාමර්‍ශය හැරපියන්නේ වේ’ යයි නො කියැයුතු මැ යැ.

17\. ස. පු: අනාගාමීමාර්‍ගයෙන් ඔළාරික කාමරාගය ඔළාරික ව්‍යාපාදය හැරපියන්නේ වේ ද?

ප. පටි: එසේ නො කියැයුතු මැ යැ ...

ස. පු: අනාගාමීමාර්‍ගයෙන් ඔළාරික කාමරාගය ඔළාරික ව්‍යාපාදය හැරපියන්නේ වේ ද?

ප. පටිඤ්ඤා: එසේ යැ.

ස. අනු: භාග්‍යවතුන් විසින් ‘කාමරාගව්‍යාපාදයන්ගේ තුනී වීමෙන් සකෘදාගාමිඵලය' වදාරන ලද නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් විසින් ‘කාමරාගව්‍යාපාදයන්ගේ තුනී වීමෙන් සකෘදාගාමිඵලය’ වදාරන ලද වේ නම්,

අනු. පා: භවත ‘අනාගාමිමාර්‍ගයෙන් ඔළාරික කාමරාගය ඔළාරික ව්‍යාපාදය හැරපියන්නේ වේ’යයි නො කියැයුතු මැ යැ.

18\. ස. පු: පුහුදුන් පුඟුල් කාමයෙහි වීතරාග වූයේ ධර්‍මාභිසමය හා සමග අනාගාමි ඵලයෙහි පිහිටා ද?

ප. පටිඤ්ඤා: එසේ යැ.

ස. අනු: යම් කෙනෙක් ධර්‍මය අභිසමය කෙරෙත් ද, එ හැම ධර්‍මාභිසමය කරන්නා හා මැ අනාගාමිඵලයෙහි පිහිටත් ද?

ප. පටි: එසේ නො කියැයුතු මැ යැ ...

19\. ප. පු: ‘පුහුදුන් පුඟුල් කාමරාගව්‍යාපාද හැරපියති’ යි නො කියැයුතු ද?

ස. පටිඤ්ඤා: එසේ යැ.

ප. අනු: භගවත්හු විසින් වදාරන ලද්දේ මැ නු:

“අතීතාංසයෙහි දී ක්‍රොධාමගන්‍ධයෙන් නිරාමගන්‍ධ වූ, කරුණාධ්‍යාන නිමිත්තෙහි විමුක්ත වූ, කාමසංයොජන ඉක්ම සිටි, යශස්වී වූ, අහිංසක වූ තෙල ෂට්ශාස්තෘ කෙනෙක් වූහු ද,

ඔහු කාමරාග හැරපියා බ්‍රහ්මලොකූපග වූහු. උන්ගේ ශතසඞ්ඛ්‍යාත ශ්‍රාවක කෙනෙක් වූහු ද, නිරාමගන්‍ධ වූ කරුණාධ්‍යානයෙහි විමුක්ත වූ කාමසංයොජන ඉක්ම සිටී ඔහු ද කාමරාග හැරපියා බ්‍රහ්මලොකොපග වූහ” යි.

වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ප. නිග: එහෙයින් මැ ‘පුහුදුන් පුඟුල් කාමරාගව්‍යාපාද හැරපියයි.

20\. ප. පු: පුහුදුන් පුඟුල් කාමරාගව්‍යාපාද හැරපියා ද?

ස. පටිඤ්ඤා: එසේ යැ.

ප. අනු: භගවත්හු විසින් වදාරන ලද්දේ මැ නු:

“මහණෙනි, ඒ සුනෙත්‍ර නම් ශාස්තෘ මෙ බඳු දිර්‍ඝායුෂ ඇතියේ මැ මෙ බඳු චිරස්ථිති ඇතියේ මැ ජාති ජරා මරණ ශොක– පරිදෙව– දූඃඛ– දෞර්‍මනස්‍ය උපායාසයෙන් අපරිමුක්ත වී ‘දුකින්’ අපරිමුක්තයහ’යි කියමි. ඒ කවර හෙයින යත්:

සතර දහමුන් පිළිබඳ අනනුබොධ හෙතුයෙන, අප්‍රතිවෙධ හෙතුයෙන. කවර සතර දෙනකුන් පිළිබඳ වැ යත්: ආර්‍ය්‍යශීලය පිළිබඳ අනනුබොධයෙන, අප්‍රතිවෙධයෙන. ආර්‍ය්‍යසමාධි යැ ආර්‍ය්‍යප්‍රඥාව යැ ආර්‍ය්‍යවිමුක්ති යැ යන දහමුන් පිළිබඳ අනනුබොධයෙන, අප්‍රතිවෙධයෙන. මහණෙනි, ඒ ආර්‍ය්‍යශීලය අනුබද්ධ වෙයි, ප්‍රතිවිදිත වෙයි. ආර්‍ය්‍යසමාධිය අනුබුද්ධ වෙයි, ප්‍රතිවිදිත වෙයි. ආර්‍ය්‍යප්‍රඥාව අනුබුද්ධ වෙයි, ප්‍රතිවිදිත වෙයි. ආර්‍ය්‍යවිමුක්තිය අනුබුද්ධ වෙයි, ප්‍රතිවිදිත වෙයි. භවතෘෂ්ණා උසුන් විය. භවනෙත්තිය ක්‍ෂීණ විය. දැන් පුනර්භවය නැති” යි.

“ශීලයැ සමාධි යැ ප්‍රඥා යැ අනුත්තරවිමුක්ති යැ යි මෙ සතර දහම්හු යශස්වි ගෞතමයන් වහන්සේ විසින් අනුබුද්ධයහ.

මෙසේ ගෞතම සම්බුද්ධයන් වහන්සේ විශිෂ්ටඥානයෙන් අවබොධ කොටගෙන මහණුනට සිව්සස් දහම් දෙසූසේක. දුඃඛයාගේ අන්තකර වූ පසැසින් චක්‍ෂුර්මත් වූ ඒ ශාස්තෲන් වහන්සේ පිරිනිවිසේකැ” යි වදාළ සූත්‍රාන්තයෙක් ඇත්තේ මැ නො?

ප. පටිඤ්ඤා: එසේ යැ.

ප. නිග: ඒ හෙතුවින් ‘පුහුදුන් පුඟුල් කාමරාගව්‍යාපාද හැරපියති’යි නො කියැයුතු යැ.

ජහතිකථා නිමි.

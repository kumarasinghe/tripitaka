ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 9. සතිපට්‌ඨානකථා

# 1.9. සතිපට්ඨානකථා

**\[ස්මෘතිගොචරය ද 'සතිපට්ඨාන' නම් වෙයි. ස්මෘතීහුදු සතිපට්ඨාන නම් වෙති. එසේ වතුදු අන්‍ධකාදි නිකායන්‍තරවාසී කිසි කෙනෙක් හැම දහම්හු 'සතිපට්ඨානයහ' යි නිශ්‍චය කොට කියත්. උන්ගේ වාද බිඳුනට සතිපට්ඨාන කථා එයි.\]**

1\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: සර්‍ව ධර්‍මයෝ – ස්මෘති, ස්මෘතීන්‍ද්‍රිය, ස්මෘතිබලා, සම්‍යක්ස්මෘති, ස්මෘතිසම්බොධ්‍යඞ්ග, එකායනමාර්‍ග වෙත් ද? ක්‍ෂයගාමී වෙත් ද, බොධගාමී වෙත් ද, අපචයගාමී වෙත් ද, අනාස්‍රව වෙත් ද, සංයොජනයනට හිතකර නො‍ වෙත් ද, සංසාර ඝටන නො කළ යුත්තෝ වෙත් ද, සසරවටහි අවගාහ නො කළ යුත්තෝ වෙත් ද, සසරෙහි යුඤ්‍ජන නො කළ යුත්තෝ වෙත් ද, නීවරණයට හිතයෝ නො‍ වෙත් ද, පරාමාස රහිත වෙත් ද, උපාදාන රහිත වෙත් ද, සංක්ලෙශ රහිත වෙත් ද? හැම දහම්හු – බුද්ධානුස්මෘති, ධර්‍මානුස්මෘති, සඞ්ඝානුස්මෘති, ශීලානුස්මෘති, ත්‍යාගානුස්මෘති, දෙවතානුස්මෘති, ආනාපානස්මෘති, මරණානුස්මෘති, කායගතස්මෘති, උපශමානුස්මෘති වෙත් ද?

ප. පටි: එසේ නො කියැයුතු මැ යැ ...

2\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: චක්‍ඛායතනය සතිපට්ඨාන වේ ද?

ප. පටි: එසේ නො කියැයුතු මැ යැ ...

3\. ස. පු: චක්‍ඛායතනය සතිපට්ඨාන වේ ද?

ප. පටිඤ්ඤා: එසේ යැ.

ස. අනු: චක්‍ඛායතනය – ස්මෘති, ස්මෘතීන්‍ද්‍රිය, ස්මෘතිබල, සම්‍යක්ස්මෘති, ස්මෘතිසම්බොධ්‍යඞ්ග, එකායනමාර්‍ග වේ ද? ක්‍ෂයගාමී වේ ද, බොධගාමී වේ ද, අපචයගාමී වේ ද, අනාස්‍රව වේ ද, සංයොජනයනට හිත නො‍ වේ ද? සංසාරඝටනා නො කළ යුතු වේ ද, සසරවටහි අවගාහ නො කළයුතු වේ ද, සසරෙහි යුඤ්‍ජන නො කළයුතු වේ ද, නීවරණයට හිත නො‍ වේ ද, පරාමාස රහිත වේ ද, උපාදාන රහිත වේ ද, සංක්ලෙශ රහිත වේ ද? චක්‍ඛායතනය බුද්ධානුස්මෘති වේ ද? ධර්‍මානුස්මෘති, සඞ්ඝානුස්මෘති, ශීලානුස්මෘති, ත්‍යාගානුස්මෘති, දෙවතානුස්මෘති, ආනාපානස්මෘති, මරණානුස්මෘති, කායගතස්මෘති, උපශමානුස්මෘති වේ ද?

ප. පටි: එසේ නො කියැයුතු මැ යැ ...

4\. ස. පු: ශ්‍රොත්‍රායතනය ... ඝ්‍රාණායතනය ... ජිහ්වායතනය ... කායායතනය … රූපායතනය ... ශබ්දායතනය ... ගන්‍ධායතනය ... රසායතනය ... ස්ප්‍රෂ්ටව්‍යායතනය ... රාගය ... ද්වෙෂය ... මොහය ... මානය ... දෘෂ්ටිය ... විචිකිත්සාව ... සත්‍යානය ... ඖද්ධත්‍යය ... අහ්‍රීකය ... අනපත්‍රපාව සතිපට්ඨාන වේ ද?

ප. පටි: එසේ නො කියැයුතු මැ යැ ...

5\. ස. පු: ස්මෘතිය සතිපට්ඨාන වේ ද? හො ද ස්මෘති වේ ද?

ප. පටිඤ්ඤා: එසේ යැ.

ස. අනු: චක්‍ඛායතනය සතිපට්ඨාන වේ ද? එ ද ස්මෘති වේ ද?

ප. පටි: එසේ නො කියැයුතු මැ යැ ...

6\. ස. පු: ස්මෘතිය සතිපට්ඨාන වේ ද? එ (ස්මෘති) ද ස්මෘති වේ ද?

ප. පටිඤ්ඤා: එසේ යැ.

ස. අනු: සොතායතන ... ඝානායතන ... ජිව්හායතන ... කායායතන ... රූපායතන ... ඵොට්ඨබ්බායතන ... රාගය ... දොසය ... මොහය ... අනොත්තප්පය සතිපට්ඨාන වේ ද? එ ද ස්මෘති වේ ද?

ප. පටි: එසේ නො කියැයුතු මැ යැ ...

7\. ස. පු: චක්‍ඛායතන සතිපට්ඨාන වේ ද? එ ද ස්මෘති වේ ද?

ප. පටිඤ්ඤා: එසේ යැ.

ස. අනු: ස්මෘතිය සතිපට්ඨාන ‍වේ ද? හො ද ස්මෘති නො‍ වේ ද?

ප. පටි: එසේ නො කියැයුතු මැ යැ ...

8\. ස. පු: සොතායතනය ... කායායතනය ... රූපායතනය ... ඵොට්ඨබ්බායතනය ... රාගය ... දොසය ... මොහය ... අනොත්තප්පය සතිපට්ඨාන වේ ද? එ ද ස්මෘති නො වේ ද?

ප. පටිඤ්ඤා: එසේ යැ.

ස. අනු: ස්මෘතිය සතිපට්ඨාන වේ ද? හො ද ස්මෘති නො වේ ද?

ප. පටි: එසේ නො කියැයුතු මැ යැ ...

9\. ප. පු: ‘හැම දහම්හු සතිපට්ඨානහ’යි නො කියැයුතු ද?

ස. පටිඤ්ඤා: එසේ යැ.

ප. අනු: හැම දහමුන් අරභයා ස්මෘතිය පිහිටා සිටුනී නො වේ ද?

ස. පටිඤ්ඤා: එසේ යැ

අනු. ඨ: ඉදින් හැම දහම් අරභයා ස්මෘතිය එළඹසිටුනී නම්,

අනු. පා: එයින් භවත, 'හැම දහම්හු සතිපට්ඨානයහ'යි කියැයුතු මැ යැ.

10\. ස. පු: 'හැම දහම් අරභයා සිහි එළඹසිටුනේ යැ'යි ප්‍රමාණ කොට ගෙන හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: 'හැම දහම් අරභයා පහස පැහැස සිටුනේ යැ'යි ප්‍රමාණ කොට ගෙන හැම දහම්හු ඵස්සපට්ඨාන වෙත් ද?

ප. පටි: එසේ නො කියැයුතු මැ යැ ...

11\. ස. පු: 'හැම දහම් අරභයා සිහි එළඹසිටුනේ යැ'යි ප්‍රමාණ කොටගෙන හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: ‘හැම දහම් අරභයා වෙදනා වැදසිටුනී යැ ... සංඥා වැදසිටුනී යැ ... චෙතනා වැදසිටුනී යැ ... චිත්තය වැදසිටුනේ යැ'යි ප්‍රමාණ කොටගෙන හැම දහම්හු චිත්තපට්ඨාන වෙත් ද?

ප. පටි: එසේ නො කියැයුතු මැ යැ ...

12\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: හැම සත්ත්‍වයෝ එළඹසිටි සති ඇත්තාහු සතියෙන් සමන්‍වාගත වූවාහු සතියෙන් සමාහිත වූවාහු යැ. හැම සත්නට සතිය එළඹසිටියා වේ ද?

ප. පටි: එසේ නො කියැයුතු මැ යැ ...

13\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: වදාරන ලද්දේ මැ නු බුදුන් විසින්: "මහණෙනි, යම් කෙනෙක් කායගතාසතිය වළඳ නො කෙරෙත් ද, ඔහු අමෘතය වළඳ නො කෙරෙති. මහණෙනි, යම් කෙනෙක් කායගතාසතිය වළඳ කෙරෙත් ද, ඔහු අමෘතය වළඳ කෙරෙති"යි වදාළ සූත්‍රාන්තයෙක් ඇත්තේ මැ ‍නො.

ප. පටිඤ්ඤා: එසේ යැ.

ස. අනු: හැම සත්ත්‍වයෝ කායගතාසතිය වළඳ කෙරෙත් ද, ලබත් ද, ආසෙවනා කෙරෙත් ද, භාවනා කෙරෙත් ද, බිහිලි කෙරෙත් ද?

ප. පු: එසේ නො කියැයුතු මැ යැ ...

14\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: වදාරනලද්දේ මැ නු බුදුන් විසින්: "මහණෙනි, සත්ත්‍වයන්ගේ විශුද්ධියට ශොකපරිදෙවයන්ගේ සමතික්‍රමණයට දුඃඛදෞර්‍මනස්‍යන්ගේ අස්තඞ්ගමයට න්‍යායධර්‍මයාගේ අධිගමයට නිර්‍වාණයාගේ සාක්‍ෂාත්කරණයට මේ එකායනමාර්‍ග යි, ඒ කිමෙක: සතරසීවටනී"යි වදාළ සූත්‍රාන්තයෙක් ඇත්තේ මැ නො?

ප. පටිඤ්ඤා: එසේ යැ.

ස. පු: හැම දහම්හු එකායනමාර්‍ග වේ ද?

ප. පටි: එසේ නො කියැයුතු මැ යැ ...

15\. ස. පු: හැම දහම්හු සතිපට්ඨාන වෙත් ද?

ස. පටිඤ්ඤා: එසේ යැ.

ස. අනු: වදාරන ලද්දේ මැ නු බුදුන් විසින්: "මහණෙනි, සක්විති රජක්හු පහළ වීමෙන් රත්නයන් සත්‍ දෙනකුන්ගේ පහළවීම් වෙයි. කවර සත් දෙනකුන්ගේ යැ යත්: චක්‍රරත්න පහළ වෙයි, හස්තිරත්න පහළ වෙයි, අශ්වරත්න ... මණිරත්න ... ස්ත්‍රීරත්න ... ගෘහපතිරත්න ... පරිනායකරත්න පහළ වෙයි. මහණෙනි, සක්විති රජක්හුගේ පහළ වීමෙන් මේ සත්රුවන් පහළ වෙයි.

මහණෙනි, අර්‍හත් සම්‍යක් සම්බුද්ධ තථාගතයන් වහන්සේගේ පහළ වීමෙන් බොධ්‍යඞ්ගරත්නයන් සත් දෙනකුන්ගේ පහළවීම් වෙයි. කවර සත් දෙනකුන්ගේ යැ යත්: ස්මෘතිසම්බොධ්‍යඞ්ගරත්න පහළ වෙයි, ධර්‍මවිචය සම්බොධ්‍යඞ්ගරත්න පහළ වෙයි, වීර්‍ය්‍යසම්බොධ්‍යඞ්ගරත්න පහළ වෙයි, ප්‍රීතිසම්බොධ්‍යඞ්ගරත්න පහළ වෙයි, ප්‍රශ්‍රබ්ධිසම්බොධ්‍යඞ්ගරත්න පහළ වෙයි, සමාධිසම්බොධ්‍යඞ්ගරත්න පහළ වෙයි, උපෙක්‍ෂාසම්බොධ්‍යඞ්ගරත්න පහළ වෙයි. මහණෙනි, අර්‍හත් සම්‍යක් සම්බුද්ධයන් වහන්සේගේ පහළ වීමෙන් මේ සත් බොධ්‍යඞ්ගරත්නයන්ගේ පහළවීම වේය"යි වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ස. අනු: අර්‍හත් සම්‍යක් සම්බුද්ධ තථාගතයන් වහන්සේගේ පහළ වීමෙන් හැම දහම්හු ස්මෘතිසම්බොධ්‍යඞ්ගරත්නයෝ මැ වෙත් ද?

ප. පටි: එසේ නො කියැයුතු මැ යැ ...

16\. ස. පු: හැම දහම්හු සතිපට්ඨාන වෙත් ද?

ප. පටිඤ්ඤා: එසේ යැ.

ස. අනු: හැම දහම්හු සම්‍යක්ප්‍රධාන – සෘද්ධිපාද – ඉන්‍ද්‍රිය – බල – බොධ්‍යඞ්ගයෝ වෙත් ද?

ප. පටි: එසේ නො කියැයුතු මැ යැ ...

සතිපට්ඨානකථා නිමි.

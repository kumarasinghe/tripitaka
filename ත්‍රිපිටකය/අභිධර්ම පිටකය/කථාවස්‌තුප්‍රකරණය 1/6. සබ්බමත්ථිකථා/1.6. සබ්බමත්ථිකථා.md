ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 6. සබ්බමත්ථිකථා

# 1.6. සබ්බමත්ථිකථා

**\[සර්‍වාස්තිවාදිහු අතීතාදි භෙද භින්න හැම දහම්හු ස්කන්‍ධස්වභාවය නො හරිත් ද, ඒ හෙතුවින් ‘හැම ඇත් මැ’ යයි ලබ්ධි ගත්හ. උන්ගේ ලබ්ධි විශොධනය පිණිස සබ්බමත්‍ථිකථා එයි.\]**

1\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: සර්‍වශරීරයෙහි හැම ඇත් ද?

ප. පටි: එසේ නො කියැයුතු මැ යැ …

2.ස. පු: හැම ඇත් ද?

ප. පටිඤ්ඤා: එසේ යැ.

ස. අනු: සර්‍වකාලයෙහි හැම ඇත් ද?

ප. පටි: එසේ නො කියැයුතු මැ යැ …

3\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: සර්‍වාකාරයෙන් හැම ඇත් ද?

ප. පටි: එසේ නො කියැයුතු මැ යැ …

4\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: සර්‍වධර්‍මයෙහි හැම ඇත් ද?

ප. පටි: එසේ නො කියැයුතු මැ යැ …

5\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: (යොග නම් නානාස්වභාව ධර්‍මයන් සතු වෙයි. එක ස්වභාවධර්‍මයන් සතු නො වෙයි. එයින් මේ ප්‍රශ්නයෙහි ලා ‘රූපය වෙදනා හාත් වෙදනාව හෝ රූපය හාත් නානාස්වභාව නැත්තේ නු යි’ එකලක්‍ෂණ මැ නු යි කොටගෙන, අසංයුක්ත නු යි කොටගෙන) හැම ඇත් ද?

ප. පටි: එසේ නො කියැයුතු මැ යැ …

6\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: (සවන සකන්‍ධාදියෙක් හෝ යැ, ශශවිෂාණාදියෙක් හෝ) යම් කිසි දැයෙක් නැති යී සිද්ධ ද, එ ද තොපට ඇත් ද?

ප. පටි: එසේ නො කියැයුතු මැ යැ …

7\. ස. පු: හැම ඇත් ද?

ප. පටිඤ්ඤා: එසේ යැ.

ස. අනු: ‘හැම ඇති’ යි තොපගේ යම් සර්‍වාස්තිදෘෂ්ටියෙක් ඇත් ද, ඒ සර්‍වාස්තිදෘෂ්ටිය යාථාවක නො වනුයෙන් ‘මිසදිටුහ’ යි මෙසේ ගත් යම් අපගේ දෘෂ්ටියෙක් ඇත් ද, ඒ අපගේ දෘෂ්ටිය යාථාවක වනුයෙන් ‘සම්දිටුහ’ යි මෙසේ තොප සමයෙහි ඇත් ද?

ප. පටි: එසේ නො කියැයුතු මැ යැ …

වාදයුක්ති.

8\. ස. පු: අතීතයෙක් ඇත් ද?

ප. පටිඤ්ඤා: එසේ යැ.

ස. අනු: අතීතය නිරුද්ධ වූයේ පහවගියේ විපරිණාම වූයේ අස්තයට ගියේ අභ්‍යස්තයට ගියේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් අතීතය නිරුද්ධ වූයේ පහවගියේ විපරිණත වූයේ අස්තයට ගියේ අභ්‍යස්තයට ගියේ වී නම්,

අනු. පා: භවත, ‘අතීතය ඇතැ’යි නො කියැයුතු මැ යැ.

9\. ස. පු: අනාගතයෙක් ඇත් ද?

ප. පටිඤ්ඤා: එසේ යැ.

ස. අනු: අනාගතය නූපන්නේ, නො වූයේ, නො හටගත්තේ, නො නිපන්නේ, අභිනිර්‍වෘත නො වූයේ, නො පහළ වූයේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් අනාගතය නූපන්නේ නො වූයේ නො හටගත්තේ නො නිපන්නේ අභිනිර්‍වෘත නො වූයේ නො පහළ වූයේ වී නම්,

අනු. පා: භවත, ‘අනාගතය ඇතැ’යි නො කියැයුතු මැ යැ.

10\. ස. පු: ප්‍රත්‍යුත්පන්නයෙක් ඇත් ද? ප්‍රත්‍යුත්පන්නය අනිරුද්ධ වූයේ අවිගත වූයේ අවිපරිණත වූයේ අස්තයට නො ගියේ අභ්‍යස්තයට නො ගියේ වේ ද?

ප. පටිඤ්ඤා: එසේ යැ.

ස. අනු: අතීතයෙක් ඇත් ද? අතීතය අනිරුද්ධ වූයේ අවිගත වූයේ අවිපරිණත වූයේ අස්තයට නො ගියේ අභ්‍යස්තයට නො ගියේ වේ ද?

ප. පටි: එසේ නො කියැයුතු මැ යැ …

11\. ස. පු: ප්‍රත්‍යුත්පන්නයෙක් ඇත් ද? ප්‍රත්‍යුත්පන්නය ජාත භූත සඤ්ජාත නිර්‍වෘත්ත අභිනිර්‍වෘත්ත ප්‍රාදුර්භූත වේ ද?

ප. පටිඤ්ඤා: එසේ යැ.

ස. අනු: අනාගතයෙක් ඇද්ද? අනාගතය ජාත භූත සඤ්ජාත නිර්‍වෘත්ත අභිනිර්‍වෘත්ත ප්‍රාදුර්භූත වේ ද?

ප. පටි: එසේ නො කියැයුතු මැ යැ …

12\. ස. පු: අතීතය ඇත් ද? අතීතය නිරුද්ධ වේ ද? විගත වේ ද? පෙරළී යේ ද? අස්තඞ්ගත වේ ද? නිශ්ශෙෂයෙන් අස්තඞ්ගත වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නය ඇත් ද? ප්‍රත්‍යුත්පන්නය නිරුද්ධ වේ ද? විගත වේ ද? පෙරැළි යේ ද? අස්තඞ්ගත වේ ද? නිශ්ශෙෂයෙන් අස්තඞ්ගත වේ ද?

ප. පටි: එසේ නො කියැයුතු මැ යැ …

13\. ස. පු: අනාගතය ඇත් ද? අනාගතය නො දිනි ද? නොවී ද? නො හටගැනි ද? නො නිපනි ද? සාකල්‍යයෙන් නො නිපනි ද? නො පහළ වී ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නය ඇත් ද? ප්‍රත්‍යුත්පන්නය නො දිනි ද? නො වී ද? නො හටගැනි ද? නො නිපනි ද? සාකල්‍යයෙන් නො නිපනි ද? නො පාළ වී ද?

ප. පටි: එසේ නො කියැයුතු මැ යැ …

14\. ස. පු: අතීත වූ රූප ඇත් ද?

ප. පටිඤ්ඤා: එසේ යැ.

ස. අනු: අතීත රූප නිරුද්ධ වූයේ නො වේ ද? විගත වූයේ විපරිණත වූයේ අසතඞ්ගත වූයේ සාකල්‍යයෙන් අසතඞ්ගත වූයේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් අතීතරූපය නිරුද්ධ වේ නම් … සාකල්‍යයෙන් අසතඞ්ගත වේ නම්,

අනු. පා: භවත, ‘අතීතරූප ඇති’ යි නො කියැයුතු මැ යැ.

15\. ස. පු: අනාගතරූප ඇත් ද?

ප. පටිඤ්ඤා: එසේ යැ.

ස. අනු: අනාගතරූපය, අජාත වූයේ අභූත වූයේ අසඤ්ජාත වූයේ නිර්‍වෘත නො වූයේ සාකල්‍යයෙන් නිර්‍වෘත නො වූයේ ප්‍රාදුර්භූත නො වූයේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් අනාගතරූපය, අජාත වූයේ … ප්‍රාදුර්භූත නො වූයේ වේ නම්,

අනු. පා: භවත, ‘අනාගතරූප ඇති’ යි නො කියැයුතු මැ යැ.

16\. ස. පු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය නිරුද්ධ නො වී ද? විගත නො වී ද? නො පෙරැළිණි ද? අස්තඞ්ගත නො වී ද? සාකල්‍යයෙන් අස්තඞ්ගත නො වී ද?

ප. පටිඤ්ඤා: එසේ යැ.

ස. අනු: අතීතරූපය ඇත් ද? අතීතරූපය නිරුද්ධ නො වී ද? විගත නො වී ද? විපරිණත නො වී ද? අස්තඞ්ගත නො වී ද? සාකල්‍යයෙන් අස්තඞ්ගත නො වී ද?

ප. පටි: එසේ නො කියැයුතු මැ යැ …

17\. ස. පු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය දිනි ද? වී ද? හටගැනි ද? නිපනි ද? සාකල්‍යයෙන් නිපනි ද? පාළ වී ද?

ප. පටිඤ්ඤා: එසේ යැ.

ස. අනු: අනාගතරූපය ඇත් ද? අනාගතරූපය දිනි ද? වී ද? හටගැනි ද? නිපනි ද? සාකල්‍යයෙන් නිපනි ද? පහළ වී ද?

ප. පටි: එසේ නො කියැයුතු මැ යැ …

18\. ස. පු: අතීතරූපය ඇත් ද? අතීතරූපය නිරුද්ධ වී ද? විගත වී ද? පෙරැළිණි ද? අස්තඞ්ගත වී ද? සාකල්‍යයෙන් අස්තඞ්ගත වී ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය නිරුද්ධ වී ද? විගත වී ද? විපරිණත වී ද? අස්තයට ගියේ ද? සාකල්‍යයෙන් අස්තයට ගියේ ද?

ප. පටි: එසේ නො කියැයුතු මැ යැ …

19\. ස. පු: අනාගතරූපය ඇත් ද? අනාගතරූපය නො දිනි ද? නො වී ද? නො හටගැනි ද? නො නිපනි ද? සාකල්‍යයෙන් නො නිපනි ද? නො පහළ වී ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය නො දිනි ද? නො වී ද? නො හැටී ද? නො නිපනි ද? සාකල්‍යයෙන් නො නිපනි ද? නො පහළ වී ද?

ප. පටි: එසේ නො කියැයුතු මැ යැ …

20\. ස. පු: අතීතවෙදනා ඇත් ද? … සංඥා ඇත් ද? … සංස්කාරයෝ ඇත් ද? … විඥානය ඇත් ද?

ප. පටිඤ්ඤා: එසේ යැ.

ස. අනු: අතීතවිඥානය නිරුද්ධ වී නො? විගත වී නො? විපරිණත වී නො? අස්තඞ්ගත වී නො? නිශ්ශෙෂයෙන් අස්තඞ්ගත වී නො වේ ද?

ප. පටිඤ්ඤා: එසේ යැ.

අනු. ඨ: ඉදින් අතීත විඥානය නිරුද්ධ වී නම් … නිශ්ශෙෂයෙන් අස්තඞ්ගත වී නම්,

අනු. පා: භවත, ‘අතීතවිඥානය ඇතියි නො කියැයුතු යැ.

21\. ස. පු: අනාගත විඥානය ඇත් ද?

ප. පටිඤ්ඤා: එසේ යැ.

ස. අනු: අනාගතවිඥානය නො දිනි නො? නො වී නො? නො හටගැනි නො? නො නිපනි නො? නිශ්ශෙෂයෙන් නො නිපනි නො? නො පහළ වී නො වේ ද?

ප. පටිඤ්ඤා: එසේ යැ.

අනු. ඨ: ඉදින් අනාගතවිඥානය නො දිනි නම් … නො පහළ වී නම්,

අනු. පා: භවත, අනාගතවිඥානය ඇතියි නො කියැයුතු යැ.

22\. ස. පු: ප්‍රත්‍යුත්පන්නවිඥානය ඇත් ද? ප්‍රත්‍යුත්පන්නවිඥානය නිරුද්ධ නො වී ද? ... සාකල්‍යයෙන් අස්තඞ්ගත නො වී ද?

ප. පටිඤ්ඤා: එසේ යැ.

ස. අනු: අතීතවිඥානය ඇත් ද? අතීතවිඥානය නිරුද්ධ නො වී ද? … නිශ්ශෙෂයෙන් අස්තඞ්ගත නො වී ද?

ප. පටි: එසේ නො කියැයුතු මැ යැ …

23\. ස. පු: ප්‍රත්‍යුත්පන්නවිඥානය ඇත් ද? ප්‍රත්‍යුත්පන්නවිඥානය දිනි ද? … පහළ වී ද?

ප. පටි: එසේ යැ.

ස. අනු: අනාගතවිඥානය ඇත් ද? අනාගතවිඥානය දිනි ද? … පහළ වී ද?

ප. පටි: එසේ නො කියැයුතු මැ යැ …

24\. ස. පු: අතීතවිඥාන ඇත් ද? අතීතවිඥානය නිරුද්ධ වී ද … නිශ්ශෙෂයෙන් අස්තඞ්ගත වී ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නවිඥානය ඇත් ද? ප්‍රත්‍යුත්පන්නවිඥානය නිරුද්ධ වී ද? … නිශ්ශෙෂයෙන් අස්තඞ්ගත වී ද?

ප. පටි: එසේ නො කියැයුතු මැ යැ …

25\. ස. පු: අනාගතවිඥානය ඇත් ද? අනාගතවිඥානය නො දිනි ද? … නො වී ද? නො පහළ වී ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නවිඥානය ඇත් ද? ප්‍රත්‍යුත්පන්නවිඥානය නො දිනි ද? … නො පහළ වී ද?

ප. පටි: එසේ නො කියැයුතු මැ යැ.

26\. ස. පු: ‘ප්‍රත්‍යුත්පන්න’ යයි හෝ ‘රූප’ යයි හෝ, ‘රූප’ යයි හෝ ‘ප්‍රත්‍යුත්පන්න’ යයි හෝ ප්‍රත්‍යුත්පන්න වූ රූපය අර්‍පණ කළයුතු (නො බෙදියයුතු) කොට තෙල හෙ මැ වේ ද? එකාර්‍ථ සම සමභාග තජ්ජාත වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නරූපය නිරුද්ධ වනුයේ ප්‍රත්‍යුත්පන්නභාවය හැරපියන්නේ වේ ද?

ප. පටිඤ්ඤා: එසේ යැ.

ස. අනු: රූපභාවය හැරපියා ද?

ප. පටි: එසේ නො කියැයුතු මැ යැ …

27\. ස. පු: ‘ප්‍රත්‍යුත්පන්න’ යයි හෝ ‘රූප’ යයි හෝ, ‘රූප’ යයි හෝ ‘ප්‍රත්‍යුත්පන්න’ යයි හෝ ප්‍රත්‍යුත්පන්නරූපය අර්‍පණ කළයුතු කොට තෙල හෙ මැ වේ ද? එකාර්‍ථ සම සමභාග තජ්ජාත (එයින් උපන්නේ) වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නරූපය නිරුද්ධ වනුයේ රූපභාවය නො හැරපියා ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නභාවය නො හැරපියා ද?

ප. පටි: එසේ නො කියැයුතු මැ යැ …

28\. ප. පු: ‘අවදාත’ (සුදුපැහැ) යයි හෝ ‘වස්ත්‍ර’ යයි හෝ, ‘වස්ත්‍ර’ යයි හෝ ‘අවදාත’ යයි හෝ අවදාතවස්ත්‍රය නො බෙදියයුතු කොට තෙල හෙ මැ වේ ද? එකාර්‍ථ සම සමභාග තජ්ජාත වේ ද?

ස. පු: එසේ යැ.

ප. අනු: අවදාත වස්ත්‍රය රඳනු ලබන්නේ අවදාතභාවය හැරපියා ද?

ස. පටිඤ්ඤා: එසේ යැ.

ප. අනු: වස්ත්‍රභාවය හැරපියා ද?

ස. පටි: එසේ නො කියැයුතු මැ යැ …

29\. ප. පු: ‘අවදාත’ යයි හෝ ‘වස්ත්‍ර’ යයි හෝ, ‘වස්ත්‍ර’ යයි හෝ ‘අවදාත’ යයි හෝ අවදාතවස්ත්‍රය නො බෙදියයුතු කොට තෙල හෙ මැ වේ ද? එකාර්‍ථ සම සමභාග තජ්ජාත වේ ද?

ස. පටිඤ්ඤා: එසේ යැ.

ප. අනු: අවදාතවස්ත්‍රය රඳනු ලබන්නේ වස්ත්‍රභාවය නො හැරපියා ද?

ස. පටිඤ්ඤා: එසේ යැ.

ප. අනු: අවදාත භාවය නො හැරපියා ද?

ස. පටි: එසේ නො කියැයුතු මැ යැ …

30\. ස. පු: රූපය රූපභාවය නො හැරපියා ද?

ප. පටිඤ්ඤා: එසේ යැ.

ස. අනු: රූපය නිත්‍ය ධ්‍රැව ශාශ්වත අවිපරිණාම ස්වභාව ඇත්තේ වේ ද?

ප. පටි: එසේ නො කියැයුතු මැ යැ …

ස. අනු: රූපය රූපභාවය නො හැරපියන්නේ නො වේ ද? රූපය අනිත්‍ය අධ්‍රැව අශාශ්වත විපරිණාම ස්වභාව ඇත්තේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් රූපය අනිත්‍ය අධ්‍රැව අශාශ්වත විපරිණාමස්වභාව ඇති වේ නම්,

අනු. පා: භවත, ‘රූපය රූපභාවය නො හැරපියති’ යි නො කියැයුතු යැ.

31\. ස. පු: නිර්‍වාණය නිර්‍වාණස්වභාවය නො හැරපියා ද? නිර්‍වාණය නිත්‍ය ධ්‍රැව ශාශ්වත අවිපරිණාම ස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: රූපය රූපභාවය නො හැර පියා ද රූපය නිත්‍ය ධ්‍රැව ශාශ්වත අවිපරිණාම ස්වභාව ඇත්තේ වේ ද?

ප. පටි: එසේ නො කියැයුතු මැ යැ …

32\. ස. පු: රූපය රූපභාවය නො හැරපියා ද? රූපය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: නිර්‍වාණය නිර්‍වාණස්වභාවය නො හැරපියා ද? නිර්‍වාණය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

33\. ස. පු: අතීතය ඇත් ද? අතීතය අතීතභාවය නො හැරපියා ද?

ප. පටිඤ්ඤා: එසේ යැ.

ස. අනු: අනාගතය ඇත් ද? අනාගතය අනාගතභාවය නො හැරපියා ද?

ප. පටි: එසේ නො කියැයුතු මැ යැ …

34\. ස. පු: අතීතය ඇත් ද? අතීතය අතීතභාවය නො හැරපියා ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නය ඇත් ද? ප්‍රත්‍යුත්පන්නය ප්‍රත්‍යුත්පන්නභාවය නො හැරපියා ද?

ප. පටි: එසේ නො කියැයුතු මැ යැ …

35\. ස. පු: අනාගතය ඇත් ද? අනාගතය අනාගතභාවය නො හැරපියා ද?

ප. පටිඤ්ඤා: එසේ යැ.

ස. අනු: අතීතය ඇත් ද? අතීතය අතීතභාවය නො හැරපියා ද?

ප. පටි: එසේ නො කියැයුතු මැ යැ …

36\. ස. පු: ප්‍රත්‍යුත්පන්නය ඇත් ද? ප්‍රත්‍යුත්පන්නය ප්‍රත්‍යුත්පන්නභාවය නො හැරපියා ද?

ප. පටිඤ්ඤා: එසේ යැ.

ස. අනු: අතීතය ඇත් ද? අතීතය අතීතභාවය නො හැරපියා ද?

ප. පටි: එසේ නො කියැයුතු මැ යැ …

37\. ස. පු: අතීතය ඇත් ද? අතීතය අතීතභාවය නො හැරපියා ද?

ප. පටිඤ්ඤා: එසේ යැ.

ස. අනු: අතීතය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

ස. අනු: අතීතය අනිත්‍ය අධ්‍රැව අශාශ්වත විපරිණාම ස්වභාව ඇත්තේ වේ ද?

ප. පටිඤ්ඤා: එසේ යැ.

අනු. ඨ: ඉදින් අතීතය අනිත්‍ය අධ්‍රැව අශාශ්වත විපරිණාම ස්වභාව ඇත්තේ වී නම්,

අනු. පා: භවත, ‘ අතීතය ඇත, අතීතය අතීතභාවය නො හැරපියතී’ යි නො කියැයුතු යැ.

38\. ස. පු: නිර්‍වාණය ඇත් ද? නිර්‍වාණය නිර්‍වාණභාවය නො හැරපියා ද? නිර්‍වාණය නිත්‍ය ධ්‍රැව ශාශ්වත අවිපරිණාම ස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: අතීතය ඇත් ද? අතීතය අතීතභාවය නො හැරපියා ද? අතීතය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

39\. ස. පු: අතීතය ඇත් ද? අතීතය අතීතභාවය නො හැරපියා ද? අතීතය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: නිර්‍වාණය ඇත් ද? නිර්‍වාණය නිර්‍වාණභාවය නො හැරපියා ද? නිර්‍වාණය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

40\. ස. පු: අතීත රූපය ඇත් ද? අතීතරූපය අතීතභාවය නො හැරපියා ද?

ප. පටිඤ්ඤා: එසේ යැ.

ස. අනු: අනාගතරූපය ඇත් ද? අනාගතරූපය අනාගත භාවය නො හැරපියා ද?

ප. පටි: එසේ නො කියැයුතු මැ යැ …

41\. ස. පු: අතීතරූපය ඇත් ද? අතීතරූපය අතීතභාවය නො පියා ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය ප්‍රත්‍යුත්පන්නභාවය නො පියා ද?

ප. පටි: එසේ නො කියැයුතු මැ යැ …

42\. ස. පු: අනාගතරූප ඇත් ද? අනාගතරූපය අනාගතභාවය නො පියා ද?

ප. පටිඤ්ඤා: එසේ යැ.

ස. අනු: අතීතරූපය ඇත් ද? අතීතරූපය අතීතභාවය නො පියා ද?

ප. පටි: එසේ නො කියැයුතු මැ යැ …

43\. ස. පු: ප්‍රත්‍යුත්පන්නරූපය ඇත් ද? ප්‍රත්‍යුත්පන්නරූපය ප්‍රත්‍යුත්පන්නභාවය නො පියා ද?

ප. පටිඤ්ඤා: එසේ යැ.

ස. අනු: අතීතරූපය ඇත් ද? අතීතරූපය අතීතභාවය නො පියා ද?

ප. පටි: එසේ නො කියැයුතු මැ යැ …

44\. ස. පු: අතීතරූපය ඇත් ද? අතීතරූපය අතීතභාවය නො පියා ද?

ප. පටිඤ්ඤා: එසේ යැ.

ස. අනු: අතීතරූපය නිත්‍ය ධ්‍රැව ශාශ්වත අවිපරිණාම ස්වභාව ඇත්තේ ද?

ප. පටි: එසේ නො කියැයුතු මැ යැ …

ස. අනු: අතීතරූපය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

අනු. ඨ: ඉදින් අතීතරූපය අනිත්‍ය … විපරිණාමස්වභාව වේ නම්,

අනු. පා: භවත, ‘අතීතරූපය ඇති, අතීතරූපය අතීතභාවය නො පියති’ යි නො කියැයුතු යැ.

45\. ස. පු: නිර්‍වාණය ඇත් ද? නිර්‍වාණය නිර්‍වාණභාවය නො පියා ද? නිර්‍වාණය නිත්‍ය, ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: අතීතරූපය ඇත් ද? අතීතරූපය අතීතභාවය නො පියා ද? අතීත රූපය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

46\. ස. පු: අතීතරූපය ඇත් ද? අතීතරූපය, අතීතභාවය නො පියා ද? අතීතරූපය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: නිර්‍වාණය ඇත් ද? නිර්‍වාණය නිර්‍වාණභාවය නො පියා ද? නිර්‍වාණය අනිත්‍ය අධ්‍රැව, අශාශ්වත විපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

47\. ස. පු: අතීත වෙදනා ඇත් ද … අතීත සංඥා ඇත් ද … අතීත සංස්කාරයෝ ඇත් ද, … අතීත විඥානය ඇත් ද, අතීත විඥානය අතීතභාවය නො පියා ද?

ප. පටිඤ්ඤා: එසේ යැ.

ස. අනු: අනාගත විඥානය ඇත් ද? අනාගතවිඥානය අනාගතභාවය නො පියා ද?

ප. පටි: එසේ නො කියැයුතු මැ යැ …

48\. ස. පු: අතීත විඥානය ඇත් ද, අතීතවිඥානය අතීතභාවය නො පියා ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න විඥානය ඇත් ද, ප්‍රත්‍යුත්පන්නවිඥානය ප්‍රත්‍යුත්පන්නභාවය නො පියා ද?

ප. පටි: එසේ නො කියැයුතු මැ යැ …

49\. ස. පු: අනාගතවිඥානය ඇත් ද, අනාගතවිඥානය අනාගතභවය නො පියා ද?

ප. පටිඤ්ඤා: එසේ යැ.

ස. අනු: අතීත විඥානය ඇත් ද, අතීතවිඥානය අතීතභාවය නො පියා ද?

ප. පටි: එසේ නො කියැයුතු මැ යැ …

50\. ස. පු: ප්‍රත්‍යුත්පන්නවිඥානය ඇත් ද, ප්‍රත්‍යුත්පන්නවිඥානය ප්‍රත්‍යුත්පන්නභාවය නො පියා ද?

ප. පටිඤ්ඤා: එසේ යැ.

ස. අනු: අතීතවිඥානය ඇත් ද, අතීතවිඥානය අතීතභාවය නො පියා ද?

ප. පටි: එසේ නො කියැයුතු මැ යැ …

51\. ස. පු: අතීතවිඥානය ඇත් ද, අතීතවිඥානය අතීතභාවය නො පියා ද?

ප. පටි: එසේ යැ.

ස. අනු: අතීතවිඥානය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

ස. අනු: අතීතවිඥානය අනිත්‍ය අධ්‍රැව අශාශ්වත විපරිණාමස්වභාව ඇත්තේ නො වේ ද?

ප. පටිඤ්ඤා: එසේ යැ.

අනු. ඨ: ඉදින්, අතීතවිඥානය අනිත්‍ය අධ්‍රැව අශාශ්වත විපරිණාමස්වභාව, ඇත්තේ වේ නම්,

අනු. පා: භවත, "අතීතවිඥානය ඇත, අතීතවිඥානය අතීතභාවය නො පියතී" නො කියැයුතු මැ යැ.

52\. ස. පු: නිර්‍වාණය ඇත් ද? නිර්‍වාණය නිර්‍වාණභාවය නො පියා ද, නිර්‍වාණය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: අතීතවිඥානය ඇත් ද, අතීතවිඥානය අතීතභාවය නො පියා ද, අතීතවිඥානය නිත්‍ය ධ්‍රැව ශාශ්වත අවිපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

53\. ස. පු: අතීතවිඥානය ඇත් ද, අතීතවිඥානය අතීතභාවය නො පියා ද, අතීතවිඥානය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටිඤ්ඤා: එසේ යැ.

ස. අනු: නිර්‍වාණය ඇත් ද? නිර්‍වාණය නිර්‍වාණභාවය නො පියා ද, නිර්‍වාණය අනිත්‍ය අධ්‍රැව අශාශ්වත විපරිණාමස්වභාව ඇත්තේ වේ ද?

ප. පටි: එසේ නො කියැයුතු මැ යැ …

කාල සංසන්දනය යි.

54\. ස. පු: අතීතය ‘නාස්ති’ වේ ද?

ප. පටිඤ්ඤා: එසේ යැ.

අනු. ආ: ඉදින් ‘අතීතය නාස්ති’ වේ නම් ‘අතීතය අස්ති වෙයි’ යනු මිථ්‍යා යැ. නොහොත් ඉදින් ‘අස්ති’ අතීත නො වේ නම් ‘අස්ති’ ‘අතීත වෙයි’ යනු මිථ්‍යා යි.

55\. ස. පු: අනාගතය ‘නාස්ති’ වේ ද?

ප. පටිඤ්ඤා: එසේ යැ.

අනු. ආ: ඉදින් අනාගතය ‘නාස්ති’ වේ නම් ‘අනාගතය අස්ති’ වෙයි යනු මිථ්‍යා යැ. නොහොත් ඉදින් ‘අස්ති’ අනාගත නො වේ නම් ‘අස්ති අනාගත වෙයි’ යනු මිථ්‍යා යි.

56\. ස. පු: අනාගත වැ ප්‍රත්‍යුත්පන්න වේ ද?

ප. පටිඤ්ඤා: (උත්පත්තියට පෙර අනාගත වී උත්පන්නකාලයෙහි ප්‍රත්‍යුත්පන්න වේ යැයි ගෙන කරන පිළින) එසේ යැ.

ස. අනු: එ මැ අනාගත එ මැ ප්‍රත්‍යුත්පන්න වේ ද?

ප. පටි: එසේ නො කියැයුතු මැ යැ …

ස. පු: එ මැ අනාගත එ මැ ප්‍රත්‍යුත්පන්න වේ ද?

ප. පටිඤ්ඤා: (උපතට පෙර අනාගතයත් උපන් කල්හි ප්‍රත්‍යුත්පන්නයත් ගෙන කරන පිළින) එසේ යැ.

ස. පු: (අනාගත) වී (ප්‍රත්‍යුත්පන්න) වෙයි, (එ ප්‍රත්‍යුත්පන්න ය ද අනාගත) වී (ප්‍රත්‍යුත්පන්න) වේ ද?

ප. පටි: එසේ නො කියැයුතු මැ යැ … (වූවහු වටාලා නො වන බැවින් ප්‍රතික්‍ෂිප්ත යි.)

ස. පු: අනාගත වැ තිබී ප්‍රත්‍යුත්පන්න වේ ද?

ප. පටිඤ්ඤා: එසේ යැ. (‘අනාගත වැ සිටියහු ප්‍රත්‍යුත්පන්නයෙහි වේ’ යන ලබ්ධි විසින් පිළින යි)

ස. පු: (ශශවිශාණ සෙයින්) අවිද්‍යමාන වැ තිබී අවිද්‍යමාන වේ ද? (එ ද යළි) අවිද්‍යමාන වැ තිබී අවිද්‍යාමාන නො වේ ද?

ප. පටි: එසේ නො කියැයුතු මැ යැ …

ස. පු: ප්‍රත්‍යුත්පන්න වැ අතීත වේ ද?

ප. පටිඤ්ඤා: එසේ යැ.

ස. අනු: එ මැ ප්‍රත්‍යුත්පන්න එ මැ අතීත වේ ද?

ප. පටි: එසේ නො කියැයුතු මැ යැ …

ස. අනු: එ මැ ප්‍රත්‍යුත්පන්න එ මැ අතීත වේ ද?

ප. පටිඤ්ඤා: එසේ යැ.

ස. පු: ප්‍රත්‍යුත්පන්න වැ අතීත වේ ද, (එ ද යළි) ප්‍රත්‍යුත්පන්න වැ අතීත වේ ද?

ප. පටි: එසේ නො කියැයුතු මැ යැ …

ස. පු: ප්‍රත්‍යුත්පන්න වැ අතීත වෙයි. එ ද ප්‍රත්‍යුත්පන්න ව අතීත වේ ද?

ප. පටි: එසේ යැ. (‘ප්‍රත්‍යුත්පන්න වැ සිටියහු අතීත වෙයි’ යන ලබ්ධි විසින් කළ පිළින යි).

ස. පු: (ශශවිෂාණ සෙයින් ප්‍රත්‍යුත්පන්නයෙහි) අවිද්‍යමාන වැ තිබී (අතීතයෙහි) අවිද්‍යමාන වේ ද? (එ ද යළි) අවිද්‍යමාන වැ තිබී අවිද්‍යමාන වේ ද?

ප. පටි: එසේ නො කියැයුතු මැ යැ …

ස. පු: අනාගත වැ ප්‍රත්‍යුත්පන්න වේ ද, ප්‍රත්‍යුත්පන්න වැ අතීත වේ ද?

ප. පටිඤ්ඤා: එසේ යැ.

ස. අනු: එ මැ අනාගත එ මැ ප්‍රත්‍යුත්පන්න එ මැ අතීත වේ ද?

ප. පටි: එසේ නො කියැයුතු මැ යැ …

ස. පු: එ මැ අනාගත එ මැ ප්‍රත්‍යුත්පන්න එ මැ අතීත වේ ද?

ප. පටිඤ්ඤා: එසේ යැ.

ස. පු: අනාගත ප්‍රත්‍යුත්පන්න වැ සිට අතීත වේ ද, එ ද අනාගත ප්‍රත්‍යුත්පන්න වැ සිට අතීත වේ ද?

ප. පටි: එසේ නො කියැයුතු මැ යැ …

ස. පු: අනාගත ප්‍රත්‍යුත්පන්න වැ සිට අතීත වේ ද? එ ද යළි අනාගත ප්‍රත්‍යුත්පන්න වැ සිට අතීත වේ ද?

ප. පටිඤ්ඤා: එසේ යැ.

ස. පු: අවිද්‍යමාන වැ සිට අවිද්‍යමාන වේ ද? (එ ද යළි) අවිද්‍යමාන වේ ද?

ප. පටි: එසේ නො කියැයුතු මැ යැ …

වචනසොධනා නිමි.

57\. ස. පු: අතීත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද? මනසිකාරය ඇද්ද?

ප. පටිඤ්ඤා: එසේ යැ.

ස. අනු: අතීතචක්‍ෂුසින් අතීතරූපය දකී ද?

ප. පටි: එසේ නො කියැයුතු මැ යැ …

58\. ස. පු: අතීත වූ ශ්‍රොත්‍රය ඇද්ද, ශබ්දයෝ ඇද්ද, ශ්‍රොත්‍රවිඥානය ඇද්ද, ආකාශය ඇද්ද, මනසිකාරය ඇද්ද?

ප. පටිඤ්ඤා: එසේ යැ.

ස. අනු: අතීතශ්‍රොත්‍රයෙන් අතීතශබ්දය අසා ද?

ප. පටි: එසේ නො කියැයුතු මැ යැ …

59\. ස. පු: අතීත වූ ඝ්‍රාණය ඇද්ද, ගන්‍ධයෝ ඇද්ද, ඝ්‍රාණවිඥානය ඇද්ද, වායුව ඇද්ද, මනසිකාරය ඇද්ද?

ප. පටිඤ්ඤා: එසේ යැ.

ස. අනු: අතීතඝ්‍රාණයෙන් අතීත ගන්‍ධය ආඝ්‍රාණ කෙරේ ද?

ප. පටි: එසේ නො කියැයුතු මැ යැ …

60\. ස. පු: අතීත වූ ජිහ්වාව ඇත්ද, රසයෝ ඇත්ද, ජිහ්වාවිඥානය ඇද්ද, අප් ඇද්ද, මනසිකාරය ඇද්ද?

ප. පටිඤ්ඤා: එසේ යැ.

ස. අනු: අතීතජිහ්වායෙන් අතීතරසය විඳුනේ ද?

ප. පටි: එසේ නො කියැයුතු මැ යැ …

61\. ස. පු: අතීත වූ කාය ඇද්ද, ස්පර්‍ශයෝ ඇද්ද, කාය විඥානය ඇද්ද, පෘථිවි ඇද්ද, මනසිකාර ඇද්ද?

ප. පටිඤ්ඤා: එසේ යැ.

ස. අනු: අතීත කයින් අතීත ස්ප්‍රෂ්ටව්‍ය ස්පර්‍ශ කෙරේ ද?

ප. පටි: එසේ නො කියැයුතු මැ යැ …

62\. ස. පු: අතීත වූ මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද?

ප. පටිඤ්ඤා: එසේ යැ.

ස. අනු: අතීත මනසින් අතීත ධර්‍මය දැනගනී ද?

ප. පටි: එසේ නො කියැයුතු මැ යැ …

63\. ස. පු: අනාගත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද,

ආලොකය ඇද්ද? මනසිකාර ඇද්ද?

ප. පටිඤ්ඤා: එසේ යැ.

ස. අනු: අනාගත චක්‍ෂුසින් අනාගත රූපය දක්නේ වේ ද?

ප. පටි: එසේ නො කියැයුතු මැ යැ …

64\. ස. පු: අනාගත වූ ශ්‍රොත්‍රය ඇද්ද … ඝ්‍රාණය ඇද්ද … ජිහ්වාව ඇද්ද … කාය ඇද්ද … මනස ඇද්ද, ධර්‍මාලම්බනයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද?

ප. පටිඤ්ඤා: එසේ යැ.

ස. අනු: අනාගතමනසින් අනාගත ධර්‍මාලම්බනය දැනගනී ද?

ප. පටි: එසේ නො කියැයුතු මැ යැ …

65\. ස. පු: ප්‍රත්‍යුත්පන්න චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාරය ඇද්ද, ප්‍රත්‍යුත්පන්න චක්‍ෂුසින් ප්‍රත්‍යුත්පන්න රූපය දකී ද?

ප. පටිඤ්ඤා: එසේ යැ.

ස. අනු: අතීත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාර ඇද්ද, අතීතචක්‍ෂුසින් අතීතරූපය දකී ද?

ප. පටි: එසේ නො කියැයුතු මැ යැ …

66\. ස. පු: ප්‍රත්‍යුත්පන්න ශ්‍රොත්‍රය ඇද්ද … ඝ්‍රාණය ඇද්ද … ජිහ්වා ඇද්ද … කාය ඇද්ද … මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, ප්‍රත්‍යුත්පන්න මනසින් ප්‍රත්‍යුත්පන්න ධර්‍මය දැනගනී ද?

ප. පටිඤ්ඤා: එසේ යැ.

ස. අනු: අතීත මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, අතීත මනසින් අතීත ධර්‍මය දැනගනී ද?

ප. පටි: එසේ නො කියැයුතු මැ යැ …

67\. ස. පු: ප්‍රත්‍යුත්පන්න වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාර ඇද්ද, ප්‍රත්‍යුත්පන්නචක්‍ෂුසින් ප්‍රත්‍යුත්පන්නරූපය දකී ද?

ප. පටිඤ්ඤා: එසේ යැ.

ස. අනු: අනාගත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, මනසිකාර ඇද්ද, අනාගත චක්‍ෂුසින් අනාගත රූපය දකී ද?

ප. පටි: එසේ නො කියැයුතු මැ යැ …

68\. ස. පු: ප්‍රත්‍යුත්පන්න වූ ශ්‍රොත්‍රය ඇද්ද … ඝ්‍රාණය ඇද්ද … ජිහ්වා ඇද්ද … කාය ඇද්ද … මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, ප්‍රත්‍යුත්පන්න මනසින් ප්‍රත්‍යුත්පන්න ධර්‍මය දැනගනී ද?

ප. පටිඤ්ඤා: එසේ යැ.

ස. අනු: අනාගත වූ මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, අනාගත මනසින් අනාගත ධර්‍මය දැනගනී ද?

ප. පටි: එසේ නො කියැයුතු මැ යැ …

69\. ස. පු: අතීත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාර ඇද්ද, අතීත චක්‍ෂුසින් රූපය නො දක්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාර ඇද්ද, ප්‍රත්‍යුත්පන්න චක්‍ෂුසින් ප්‍රත්‍යුත්පන්න රූපය නො දක්නේත් වේ ද?

ප. පටි: එසේ නො කියැයුතු මැ යැ …

70\. ස. පු: අතීත වූ ශ්‍රොත්‍රය ඇද්ද … ඝ්‍රාණය ඇද්ද … ජිහ්වා ඇද්ද … කාය ඇද්ද … මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, අතීත මනසින් අතීත ධර්‍මය නො දක්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, ප්‍රත්‍යුත්පන්න මනසින් ප්‍රත්‍යුත්පන්න ධර්‍මය නො දක්නේත් වේ ද

ප. පටි: එසේ නො කියැයුතු මැ යැ …

71\. ස. පු: අනාගත වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, මනසිකාර ඇද්ද, අනාගත චක්‍ෂුසින් අනාගත රූපය නො දක්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න වූ චක්‍ෂුස ඇද්ද, රූපයෝ ඇද්ද, චක්‍ෂුර්විඥානය ඇද්ද, ආලොකය ඇද්ද, ප්‍රත්‍යුත්පන්න චක්‍ෂුසින් ප්‍රත්‍යුත්පන්න රූපය නො දක්නේත් වේ ද?

ප. පටි: එසේ නො කියැයුතු මැ යැ …

72\. ස. පු: අනාගත ශ්‍රොත්‍රය ඇද්ද … ඝ්‍රාණය ඇද්ද … ජිහ්වාව ඇද්ද … කාය ඇද්ද … මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, අනාගතමනසින් අනාගත ධර්‍මය නො දැනගන්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න වූ මනස ඇද්ද, ධර්‍මයෝ ඇද්ද, මනොවිඥානය ඇද්ද, හෘදයවස්තු ඇද්ද, මනසිකාර ඇද්ද, ප්‍රත්‍යුත්පන්න මනසින් ප්‍රත්‍යුත්පන්න ධර්‍මය නො දැනගන්නේත් වේ ද?

ප. පටි: එසේ නො කියැයුතු මැ යැ …

73\. ස. පු: අතීත ඥානය ඇද්ද?

ප. පටිඤ්ඤා: එසේ යැ.

ස. අනු: ඒ ඥානයෙන් ඥානකරණී කෙරේ ද?

ප. පටි: එසේ නො කියැයුතු මැ යැ …

ස. පු: ඒ ඥානයෙන් ඥානකරණී කෙරේ ද?

ප. පටිඤ්ඤා: එසේ යැ.

ස. අනු: ඒ ඥානයෙන් දුක දැනගනී ද, සමුදය දුරු කෙරේ ද, නිරොධය ප්‍රත්‍යක්‍ෂ කෙරේ ද, මාර්‍ගය වඩා ද?

ප. පටි: එසේ නො කියැයුතු මැ යැ …

74\. ස. පු: ප්‍රත්‍යුත්පන්නඥානය ඇද්ද, ඒ ඥානයෙන් ඥානකරණි කෙරේ ද?

ප. පටිඤ්ඤා: එසේ යැ.

ස. අනු: අතීතඥානය ඇද්ද, ඒ ඥානයෙන් ඥාන කරණි කෙරේ ද?

ප. පටි: එසේ නො කියැයුතු මැ යැ …

75\. ස. පු: ප්‍රත්‍යුත්පන්නඥානය ඇද්ද, ඒ ඥානයෙන් දුඃඛය පරිඥා කෙරේ ද, සමුදය දුරු කෙරේ ද, නිරොධය ප්‍රත්‍යක්‍ෂ කෙරේ ද, මාර්‍ගය වඩා ද?

ප. පටිඤ්ඤා: එසේ යැ.

ස. අනු: අතීතඥානය ඇද්ද, ඒ ඥානයෙන් දුඃඛ පරිඥා කෙරේ ද, සමුදය දුරු කෙරේ ද, නිරොධය ප්‍රත්‍යක්‍ෂ කෙරේ ද, මාර්‍ගය වඩා ද?

ප. පටි: එසේ නො කියැයුතු මැ යැ …

76\. ස. පු: ප්‍රත්‍යුත්පන්නඥානය ඇද්ද, ඒ ඥානයෙන් ඥානකරණි කෙරේ ද?

ප. පටි: එසේ යැ.

ස. අනු: අනාගතඥානය ඇද්ද, ඒ ඥානයෙන් ඥානකරණී කෙරේ ද?

ප. පටි: එසේ නො කියැයුතු මැ යැ …

77\. ස. පු: ප්‍රත්‍යුත්පන්නඥානය ඇද්ද, ඒ ඥානයෙන් දුඃඛය පරිඥා කෙරේ ද, සමුදය දුරු කෙරේ ද, නිරොධය ප්‍රත්‍යක්‍ෂ කෙරේ ද, මාර්‍ගය වඩා ද?

ප. පටිඤ්ඤා: එසේ යැ.

ස. අනු: අනාගතඥානය ඇද්ද? ඒ ඥානයෙන් දුඃඛය පරිඥා කෙරේ ද, සමුදය දුරු කෙරේ ද, මාර්‍ගය වඩා ද?

ප. පටි: එසේ නො කියැයුතු මැ යැ …

78\. ස. පු: අතීතඥානය ඇද්ද, ඒ ඥානයෙන් ඥානකරණී නො කරන්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නඥානය ඇද්ද, ඒ ඥානයෙන් ඥානකරණී නො කරන්නේත් වේ ද?

ප. පටි: එසේ නො කියැයුතු මැ යැ …

79\. ස. පු: අතීතඥානය ඇද්ද, ඒ ඥානයෙන් දුඃඛය පරිඥා නො කරන්නේත් සමුදය දුරු නො කරන්නේත් නිරොධය ප්‍රත්‍යක්‍ෂ නො කරන්නේත් මාර්‍ගය නො වඩන්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්න ඥානය ඇද්ද, ඒ ඥානයෙන් දුඃඛය පරිඥා නො කරන්නේත් සමුදය දුරු නො කරන්නේත් නිරොධය ප්‍රත්‍යක්‍ෂ නො කරන්නේත් මාර්‍ගය නො වඩන්නේත් වේ ද?

ප. පටි: එසේ නො කියැයුතු මැ යැ …

80\. ස. පු: අනාගතඥානය ඇද්ද, ඒ ඥානයෙන් ඥානකරණී නො කරන්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නඥානය ඇද්ද? ඒ ඥානයෙන් ඥානකරණී නො කරන්නේත් වේ ද?

ප. පටි: එසේ නො කියැයුතු මැ යැ …

81\. ස. පු: අනාගතඥානය ඇද්ද, ඒ ඥානයෙන් දුඃඛපරිඥා නො කරන්නේත් සමුදයප්‍රහාණ නො කරන්නේත් නිරොධය ප්‍රත්‍යක්‍ෂ නො කරන්නේත් මාර්‍ගය භාවනා නො කරන්නේත් වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නඥානය ඇද්ද, ඒ ඥානයෙන් දුඃඛය පරිඥා නො කරන්නේත් සමුදයප්‍රහාණ නො කරන්නේත් නිරොධය ප්‍රත්‍යක්‍ෂ නො කරන්නේත් මාර්‍ගය නො වඩන්නේත් වේ ද?

ප. පටි: එසේ නො කියැයුතු මැ යැ …

82\. ස. පු: රහත්හට අතීතරාගය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ රාගයෙන් සරාග වෙත් ද?

ප. පටි: එසේ නො කියැයුතු මැ යැ …

83\. ස. පු: රහත්හට අතීතද්වෙෂය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ ද්වෙෂයෙන් සද්වෙෂ වෙත් ද?

ප. පටි: එසේ නො කියැයුතු මැ යැ …

84\. ස. පු: රහත්හට අතීතමොහය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ මොහයෙන් සමොහ වෙත් ද?

ප. පටි: එසේ නො කියැයුතු මැ යැ …

85\. ස. පු: රහත්හට අතීතමානය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ මානයෙන් මානසහිත වෙත් ද?

ප. පටි: එසේ නො කියැයුතු මැ යැ …

86\. ස. පු: රහත්හට අතීත දෘෂ්ටි ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ දෘෂ්ටියෙන් සදෘෂ්ටික වෙත් ද?

ප. පටි: එසේ නො කියැයුතු මැ යැ …

87\. ස. පු: රහත්හට අතීතවිචිකිත්සා ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ විචිකිත්සායෙන් සවිචිකිත්ස වෙත් ද?

ප. පටි: එසේ නො කියැයුතු මැ යැ …

88\. ස. පු: රහත්හට අතීත ථීනය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ ථීනයෙත් සථීන වෙත් ද?

ප. පටි: එසේ නො කියැයුතු මැ යැ …

89\. ස. පු: රහත්හට අතීත උද්ධච්වය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ උද්ධච්වයෙන් සඋද්ධච්ව වෙත් ද?

ප. පටි: එසේ නො කියැයුතු මැ යැ …

90\. ස. පු: රහත්හට අතීත අහ්‍රීකය ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ අහ්‍රීකයෙන් අහ්‍රීක සහිත වෙත් ද?

ප. පටි: එසේ නො කියැයුතු මැ යැ …

91\. ස. පු: රහත්හට අතීත අනපත්‍රපා ඇද්ද?

ප. පටිඤ්ඤා: එසේ යැ.

ස. අනු: රහත්හු ඒ අනපත්‍රපායෙන් අනපත්‍රපා සහිත වෙත් ද?

ප. පටි: එසේ නො කියැයුතු මැ යැ …

92\. ස. පු: අනගැමිහට අතීත සත්කාදෘෂ්ටි ඇද්ද?

ප. පටිඤ්ඤා: එසේ යැ.

ස. අනු: අනගැමි ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

93\. ස. පු: අනගැමිහට අතීත විචිකිත්සා ඇද්ද? … අතීත ශීලව්‍රතපරාමර්‍ශ ඇද්ද … අතීත අනුසහගිය කාමරාග ඇද්ද … අතීත අනුසහගිය ව්‍යාපාද ඇද්ද?

ප. පටිඤ්ඤා: එසේ යැ.

ස. අනු: අනගැමි ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටි: එසේ නො කියැයුතු මැ යැ …

94\. ස. පු: සෙදගැමිහට අතීත සත්කාදෘෂ්ටි ඇද්ද?

ප. පටිඤ්ඤා: එසේ යැ.

ස. අනු: සෙදගැමි ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

95\. ස. පු: සෙදගැමිහට අතීත විචිකිත්සා ඇද්ද … අතීත ශීලව්‍රතපරාමර්‍ශ ඇද්ද … අතීත ඔළාරික කාමරාග ඇද්ද … අතීත ඔළාරික ව්‍යාපාද ඇද්ද?

ප. පටිඤ්ඤා: එසේ යැ.

ස. අනු: සෙදගැමි ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටි: එසේ නො කියැයුතු මැ යැ …

96\. ස. පු: සෝවන් පුඟුල්හට අතීත සත්කායදෘෂ්ටි ඇද්ද?

ප. පටිඤ්ඤා: එසේ යැ.

ස. අනු: සෝවන් පුඟුල් ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

97\. ස. පු: සෝවන්පුඟුල්හට අතීත විචිකිත්සා ඇද්ද ... අතීත ශීලව්‍රත පරාමර්ශ ඇද්ද ... අතීත වූ අපායගමනීය රාගය ඇද්ද ... අතීත වූ අපායගමනීය ද්වෙෂය ඇද්ද ... අතීත වූ අපායගමනීය වූ මොහය ඇද්ද?

ප. පටිඤ්ඤා: එසේ යැ.

ස. අනු: සෝවන් පුඟුල් ඒ මොහයෙන් සමොහ වේ ද?

ප. පටි: එසේ නො කියැයුතු මැ යැ …

98\. ස. පු: පුහුදුන් පුඟුල්හට අතීත රාගය ඇද්ද? පුහුදුන් පුඟුල් ඒ රාගයෙන් සරාග වේ ද?

ප. පටිඤ්ඤා: එසේ යැ.

ස. අනු: රහත්හට අතීත රාගය ඇද්ද, රහත්හු ඒ රාගයෙන් සරාග වේ ද?

ප. පටි: එසේ නො කියැයුතු මැ යැ …

99\. ස. පු: පුහුදුන් පුඟුල්හට අතීත ද්වෙෂය ඇද්ද … අතීත අනපත්‍රපා ඇද්ද, පුහුදුන් පුඟුල් ඒ අනපත්‍රපායෙන් අපත්‍රපා නැත්තේ වේ ද?

ප. පටිඤ්ඤා: එසේ යැ.

ස. අනු: රහත්හට අතීත අනපත්‍රපා ඇද්ද, රහත්හු ඒ අනපත්‍රපායෙන් අපත්‍රපා නැත්තේ වේ ද?

ප. පටි: එසේ නො කියැයුතු මැ යැ …

100\. ස. පු: පුහුදුන් පුඟුල්හට අතීත සත්කායදෘෂ්ටි ඇද්ද, පුහුදුන් පුඟුල් ඒ දෘෂ්ටියෙන් දෘෂ්ටි සහිත වේ ද?

ප. පටිඤ්ඤා: එසේ යැ.

ස. අනු: අනගැමිහට අතීත සත්කායදෘෂ්ටි ඇද්ද, අනගැමි ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

101\. ස. පු: පුහුදුන් පුඟුල්හට අතීත විචිකිත්සා ඇද්ද … අතීත වූ අනුසහගත ව්‍යාපාද ඇද්ද, පුහුදුන් පුඟුල් ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටිඤ්ඤා: එසේ යැ.

ස. අනු: අනගැමිහට අතීත වූ අනුසහගත ව්‍යාපාද ඇද්ද, අනගැමි ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටි: එසේ නො කියැයුතු මැ යැ …

102\. ස. පු: පුහුදුන් පුඟුල්හට අතීත සත්කායදෘෂ්ටි ඇද්ද, පුහුදුන් පුඟුල් ඒ දෘෂ්ටියෙන් දෘෂ්ටි සහිත වේ ද?

ප. පටිඤ්ඤා: එසේ යැ.

ස. අනු: සෙදගැමිහට අතීත සත්කායදෘෂ්ටි ඇද්ද, සෙදගැමි ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

103\. ස. පු: පුහුදුන් පුඟුල්හට අතීත විචිකිත්සා ඇද්ද, … අතීත වූ ඔළාරික ව්‍යාපාද ඇද්ද, පුහුදුන් පුඟුල් ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටිඤ්ඤා: එසේ යැ.

ස. අනු: සෙදගැමි ඒ ව්‍යාපාදයෙන් ව්‍යාපන්න සිත් ඇත්තේ වේ ද?

ප. පටි: එසේ නො කියැයුතු මැ යැ …

104\. ස. පු: පුහුදුන් පුඟුල්හට අතීත සත්කායදෘෂ්ටි ඇද්ද, පුහුදුන්පුඟුල් ඒ දෘෂ්ටියෙන් දෘෂ්ටි සහිත වේ ද?

ප. පටිඤ්ඤා: එසේ යැ.

ස. අනු: සෝවන් පුඟුල්හට අතීත සත්කායදෘෂ්ටි ඇද්ද, සෝවන් පුඟුල් ඒ දෘෂ්ටියෙන් දෘෂ්ටි සහිත වේ ද?

ප. පටි: එසේ නො කියැයුතු මැ යැ …

105\. ස. පු: පුහුදුන්පුඟුල්හට අතීත විචිකිත්සා ඇද්ද … අතීත වූ අපායගාමනීය මොහය ඇද්ද, පුහුදුන් පුඟුල් ඒ මොහයෙන් සමොහ වේ ද?

ප. පටිඤ්ඤා: එසේ යැ.

ස. අනු: සෝවන්පුඟුල්හට අතීත අපායගාමනීය මොහය ඇද්ද, සෝවන්න්පුඟුල් ඒ මෝහයෙන් සමොහ වේ ද?

ප. පටි: එසේ නො කියැයුතු මැ යැ …

106\. ස. පු: රහත්හට අතීත රාගය ඇද්ද, රහත්හු ඒ රාගයෙන් සරාග නො වෙත් ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීතරාගය ඇද්ද, පුහුදුන්පුඟුල් ඒ රාගයෙන් සරාග නො වේ ද?

ප. පටි: එසේ නො කියැයුතු මැ යැ …

107\. ස. පු: රහත්හට අතීතද්වෙෂය ඇද්ද, … අතීත අනපත්‍රපා ඇද්ද, රහත්හු ඒ අනපත්‍රපායෙන් අනපත්‍රප නො වෙත් ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත අනපත්‍රපා ඇද්ද, පුහුදුන්පුඟුල් ඒ අනපත්‍රපායෙන් අනපත්‍රප නො වෙත් ද?

ප. පටි: එසේ නො කියැයුතු මැ යැ …

108\. ස. පු: අනගැමිහට අතීත සත්කායදෘෂ්ටි ඇද්ද, අනගැමි ඒ දෘෂ්ටියෙන් දෘෂ්ටි සහිත නො වේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත සත්කායදෘෂ්ටි ඇද්ද, පුහුදුන්පුඟුල් ඒ දෘෂ්ටියෙන් දෘෂ්ටි සහිත නො වේ ද?

ප. පටි: එසේ නො කියැයුතු මැ යැ …

109\. ස. පු: අනගැමිහට අතීත විචිකිත්සා ඇද්ද … අතීත වූ අනුසහගත ව්‍යාපාද ඇද්ද, අනගැමි ඒ ව්‍යාපාදයෙන් ව්‍යාපන්න සිත් ඇත්තේ නො වේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත වූ අනුසහගත ව්‍යාපාද ඇද්ද, පුහුදුන්පුඟුල් ඒ ව්‍යාපාදයෙන් ව්‍යාපන්න සිත් ඇත්තේ නො වේ ද?

ප. පටි: එසේ නො කියැයුතු මැ යැ …

110\. ස. පු: සෙදගැමිහට අතීත සත්කායදෘෂ්ටි ඇද්ද, සෙදගැමි ඒ දෘෂ්ටියෙන් දෘෂ්ටි සහිත නො වේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත සත්කායදෘෂ්ටි ඇද්ද, පුහුදුන් පුඟුල් ඒ දෘෂ්ටියෙන් දෘෂ්ටි සහිත නො වේ ද?

ප. පටි: එසේ නො කියැයුතු මැ යැ …

111\. ස. පු: සෙදගැමිහට අතීත විචිකිත්සා ඇද්ද … අතීත වූ ඖදාරික ව්‍යාපාද ඇද්ද, සෙදගැමි ඒ ව්‍යාපාදයෙන් ව්‍යාපන්න සිත් ඇත්තේ නො වේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත වූ ඖදාරික ව්‍යාපාද ඇද්ද, පුහුදුන්පුඟුල් ඒ ව්‍යාපාදයෙන් ව්‍යාපන්න සිත් ඇත්තේ නො වේ ද?

ප. පටි: එසේ නො කියැයුතු මැ යැ …

112\. ස. පු: සෝවන්පුඟුල්හට අතීත සත්කායදෘෂ්ටි ඇද්ද, සෝවන්පුඟුල් ඒ දෘෂ්ටියෙන් දෘෂ්ටි සහිත නො වේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත සත්කායදෘෂ්ටි ඇද්ද, පුහුදුන්පුඟුල් ඒ දෘෂ්ටියෙන් දෘෂ්ටි සහිත නො වේ ද?

ප. පටි: එසේ නො කියැයුතු මැ යැ …

113\. ස. පු: සෝවන්පුඟුල්හට අතීත විචිකිත්සා ඇද්ද … අතීත වූ අපායගාමනීය මොහය ඇද්ද, සෝවන්පුඟුල් ඒ මොහයෙන් සමොහ නොවේ ද?

ප. පටිඤ්ඤා: එසේ යැ.

ස. අනු: පුහුදුන්පුඟුල්හට අතීත වූ අපායගමනීය මොහය ඇද්ද, පුහුදුන්පුඟුල් ඒ මොහයෙන් සමොහ නො වේ ද?

ප. පටි: එසේ නො කියැයුතු මැ යැ …

114\. ස. පු: අතීත වූ හස්තයෝ ඇද්ද?

ප. පටිඤ්ඤා: එසේ යැ.

ස. අනු: අතීත වූ හස්තයන් ඇති කල නඟාගැනුම් හා බහාතැබුම් හා පැනේ ද?

ප. පටි: එසේ නො කියැයුතු මැ යැ …

115\. ස. පු: අතීත වූ පාදයෝ ඇද්ද?

ප. පටිඤ්ඤා: එසේ යැ.

ස. අනු: අතීත වූ පාදයන් ඇති කල ඉදිරියට යෑම් හා පෙරළා ඊම් හා පැනේ ද?

ප. පටි: එසේ නො කියැයුතු මැ යැ …

116\. ස. පු: අතීත වූ පර්‍වයෝ ඇද්ද?

ප. පටිඤ්ඤා: එසේ යැ.

ස. අනු: අතීත පර්‍වයන් ඇති කල හැකිළීම් දිගුකිරීම් පැනේ ද?

ප. පටි: එසේ නො කියැයුතු මැ යැ …

117\. ස. පු: අතීත වූ කුක්‍ෂි ඇද්ද?

ප. පටිඤ්ඤා: එසේ යැ.

ස. අනු: අතීත වූ කුක්‍ෂිය ඇති කල බඩසා හා පවස පැනේ ද?

ප. පටි: එසේ නො කියැයුතු මැ යැ …

118\. ස. පු: අතීත වූ කයෙක් ඇද්ද?

ප. පටිඤ්ඤා: එසේ යැ.

ස. අනු: අතීත වූ කය ප්‍රග්‍රහ නිග්‍රහ දෙකට පැමිණියේ, ඡෙදනභෙදනූපගත වූයේ, කවුඩු ගිජුලිහිණි කුරර පක්‍ෂීන් හා සාධාරණ වේ ද?

ප. පටි: එසේ නො කියැයුතු මැ යැ …

ස. අනු: අතීත වූ කයෙහි විෂ වැදගනී ද? ශස්ත්‍ර වැදගනී ද? ගිනි වැදගනී ද?

ප. පටි: එසේ නො කියැයුතු මැ යැ …

ස. අනු: අතීත වූ කය අන්දුබන්‍ධනයෙන් බඳින්නට, රජ්ජුබන්‍ධනයෙන් බඳින්නට, ශෘඞ්ඛලබන්‍ධනයෙන් බඳින්නට, ග්‍රාමබන්‍ධනයෙන් බඳින්නට, නිගමබන්‍ධනයෙන් බඳින්නට, නගරබන්‍ධනයෙන් බඳින්නට, ජනපද බන්‍ධනයෙන් බඳින්නට, කණ්ඨබන්‍ධනයෙන් බඳින්නට ලැබේ ද?

ප. පටි: එසේ නො කියැයුතු මැ යැ …

119\. ස. පු: අතීත වූ ආපය ඇද්ද?

ප. පටිඤ්ඤා: එසේ යැ.

ස. අනු: ඒ ආපයෙන් අප්කරණී කෙරේ ද?

ප. පටි: එසේ නො කියැයුතු මැ යැ …

ස. පු: අතීත වූ තෙජස් ඇද්ද?

ප. පටිඤ්ඤා: එසේ යැ.

ස. අනු: ඒ තෙජසින් තෙදකරණී කෙරේ ද?

ප. පටි: එසේ නො කියැයුතු මැ යැ …

ස. පු: අතීත වූ වායු ඇද්ද?

ප. පටිඤ්ඤා: එසේ යැ.

ස. අනු: ඒ වායුවෙන් වායුකරණී කෙරේ ද?

ප. පටි: එසේ නො කියැයුතු මැ යැ …

120\. ස. පු: අතීත වූ රූපස්කන්‍ධ ඇද්ද, අනාගත වූ රූපස්කන්‍ධ ඇද්ද, ප්‍රත්‍යුත්පන්න වූ රූපස්කන්‍ධ ඇද්ද?

ප. පටිඤ්ඤා: එසේ යැ.

ස. අනු: රූපස්කන්‍ධයෝ තිදෙනෙක් ද?

ප. පටි: එසේ නො කියැයුතු මැ යැ …

ස. අනු: අතීත වූ පඤ්චස්කන්‍ධයෝ ඇද්ද, අනාගත වූ පඤ්චස්කන්‍ධයෝ ඇද්ද, ප්‍රත්‍යුත්පන්න වූ පඤ්චස්කන්‍ධයෝ ඇද්ද?

ප. පටිඤ්ඤා: එසේ යැ.

ස. අනු: පසළොස් ස්කන්‍ධ කෙනෙක් ඇද්ද?

ප. පටි: එසේ නො කියැයුතු මැ යැ …

121\. ස. පු: අතීත වූ චක්‍ෂුරායතනය ඇද්ද, අනාගත වූ චක්‍ෂුරායතනය ඇද්ද, ප්‍රත්‍යුත්පන්න වූ චක්‍ෂුරායතනය ඇද්ද?

ප. පටිඤ්ඤා: එසේ යැ.

ස. අනු: චක්‍ෂුරායතනයෝ තිදෙනෙක් ඇද්ද?

ප. පටි: එසේ නො කියැයුතු මැ යැ …

122\. ස. පු: අතීත වූ ද්වාදශායතනයෝ ඇද්ද, අනාගත වූ ද්වාදශායතනයෝ ඇද්ද, ප්‍රත්‍යුත්පන්න වූ ද්වාදශායතනයෝ ඇද්ද?

ප. පටිඤ්ඤා: එසේ යැ.

ස. අනු: ආයතනයෝ සතිස්දෙනෙක් වෙත් ද?

ප. පටි: එසේ නො කියැයුතු මැ යැ …

123\. ස. පු: අතීත වූ චක්ඛූධාතු ඇද්ද, අනාගත වූ චක්ඛුධාතු ඇද්ද, ප්‍රත්‍යුත්පන්න වූ චක්ඛුධාතු ඇද්ද?

ප. පටිඤ්ඤා: එසේ යැ.

ස. අනු: චක්ඛුධාතුහු තිදෙනෙක් වෙත් ද?

ප. පටි: එසේ නො කියැයුතු මැ යැ …

124\. ස. පු: අතීත වූ අටළොස්ධාතුහු ඇද්ද, අනාගත වූ අටළොස්ධාතුහු ඇද්ද, ප්‍රත්‍යුත්පන්න වූ අටළොස්ධාතුහු ඇද්ද?

ප. පටිඤ්ඤා: එසේ යැ.

ස. අනු: සිව්පනස් ධාතු කෙනෙක් වෙත් ද?

ප. පටි: එසේ නො කියැයුතු මැ යැ …

125\. ස. පු: අතීත වූ චක්‍ෂුරින්ද්‍රිය ඇද්ද, අනාගත වූ චක්‍ෂුරින්ද්‍රිය ඇද්ද, ප්‍රත්‍යුත්පන්න වූ චක්‍ෂුරින්ද්‍රිය ඇද්ද?

ප. පටිඤ්ඤා: එසේ යැ.

ස. අනු: චක්‍ෂුරින්ද්‍රියයෝ තිදෙනෙක් වෙත් ද?

ප. පටි: එසේ නො කියැයුතු මැ යැ …

126\. ස. පු: අතීත වූ දෙවිසි ඉන්ද්‍රියයෝ ඇද්ද, අනාගත වූ දෙවිසි ඉන්ද්‍රියයෝ ඇද්ද, ප්‍රත්‍යුත්පන්න වූ දෙවිසි ඉන්ද්‍රියයෝ ඇද්ද?

ප. පටිඤ්ඤා: එසේ යැ.

ස. අනු: සසැට ඉන්ද්‍රිය කෙනෙක් වෙත් ද?

ප. පටි: එසේ නො කියැයුතු මැ යැ …

127\. ස. පු: අතීත වූ සක්විති රජ ඇද්ද, අනාගත වූ සක්විති රජ ඇද්ද, ප්‍රත්‍යුත්පන්න වූ සක්විති රජ ඇද්ද?

ප. පටිඤ්ඤා: එසේ යැ.

ස. අනු: තුන් සක්විති රජුන්ගේ හමුවීමෙක් වේ ද?

ප. පටි: එසේ නො කියැයුතු මැ යැ …

128\. ස. පු: අතීත වූ සම්‍යක්සම්බුද්ධයෝ ඇද්ද, අනාගත වූ සම්‍යක්සම්බුද්ධයෝ ඇද්ද, ප්‍රත්‍යුත්පන්න වූ සම්‍යක්සම්බුද්ධයෝ ඇද්ද?

ප. පටිඤ්ඤා: එසේ යැ.

ස. අනු: තුන් සම්‍යක්සම්බුද්ධයන්ගේ හමුවීමෙක් වේ ද?

ප. පටි: එසේ නො කියැයුතු මැ යැ …

129\. ස. පු: අතීතය ඇත්තේ (අස්ති) වේ ද?

ප. පටිඤ්ඤා: එසේ යැ.

ස. අනු: ‘අස්ති’ අතීත වේ ද?

ප. වි: ‘අස්ති’ අතීත ද වන්නේ යැ, අනතීත ද වන්නේ යැ.

ස. නි: නිග්‍රහය දැනගනුව.

අනු. ඨ: ඉදින් අතීතය අස්ති වේ නම්, අස්ති අතීතත් වන්නේ නම්, අනතීතත් වන්නේ නම්,

අනු: පා: ඉදින් අතීතය අනතීත වෙයි, අනතීතය අතීත වෙයි.

අනු: ආ: එහි ලා: “අතීතය අස්ති යැ, අස්ති අතීතත් වන්නේ යැ, අනතීතත් වන්නේ යැ. එයින් අතීතය අනතීත ද, අනතීතය අතීත ද වේ යැ යි කියැයුතු යැ” යි යමක් කියෙහි නම් ඒ මිථ්‍යා යැ.

පටි. ඨ: තවද, ඉදින් අතීතය අනතීතත්, අනතීතය අතීතත් නො වේ නම්,

පටි. පා: භවත, ‘අතීතය අස්ති යැ, අස්ති අතීතත් වන්නේ යැ, අනතීතත් වන්නේ යැ’ යි නො කියැයුතු මැ යැ.

පටි. ආ: එහි ලා: “අතීතය අස්ති යැ, අස්ති අතීතත් වන්නේ යැ, අනතීතත් වන්නේ යැ. එයින් අතීතය අනතීත වෙයි, අනතීතය අතීත වේ යයි කියැයුතු යැ” යි යමක් කියෙහි නම් ඒ මිථ්‍යා යි.

130\. ස. පු: අනාගතය අස්ති වේ ද?

ප. පටිඤ්ඤා: එසේ යැ.

ස. අනු: අස්ති අනාගත වේ ද?

ප. වි: අස්ති අනාගතත වන්නේ යැ, අනාගත නො වන්නේත් වන්නේ ය.

ස. නි: නිග්‍රහය දනුව.

අනු. ඨ: ඉදින් අනාගතය අස්ති වේ නම්, අස්ති අනාගතත් වී නම්, අනාගත නො වන්නේත් වී නම්,

අනු: පා: එයින් අනාගතය න්‌වාගත වෙයි, න්‌වානාගතය අනාගත වෙයි.

අනු: ආ: එහි ලා: “අනාගතය අස්ති වෙයි, අස්ති අනාගතත් වන්නේ යැ, න්‌වානාගතත් වන්නේ යැ, එයින් අනාගතය න්‌වානාගත වෙයි, න්‌වානාගතය අනාගත වේයයි කියැයුතු යැ” යි. යමක් කියෙහි නම් ඒ මිථ්‍යා යි.

පටි. ඨ: ඉදින් අනාගතය න්‌වානාගත ද, න්‌වානාගතය අනාගත ද නො වේ නම්,

පටි. පා: භවත, "අනාගතය අස්ති යැ, අස්ති අනාගතත් වන්නේ යැ, න්‌වානාගතත් වන්නේ යැ" යි නො ද කියැයුතු මැ යැ.

පටි. ආ: එහි ලා: “අනාගතය අස්ති යැ, අස්ති අනාගතත් වන්නේ යැ, න්‌වානාගතත් වන්නේ යැ, එයින් අනාගතය න්‌වානාගත වෙයි, න්‌වානාගතය අනාගත වේ යයි කියැයුතු යැ” යි යමක් කියෙහි නම් ඒ මිථ්‍යා යි.

131\. ස. පු: ප්‍රත්‍යුත්පනනය අස්ති වේ ද?

ප. පටිඤ්ඤා: එසේ යැ.

ස. අනු: අස්ති ප්‍රත්‍යුත්පන්න වේ ද?

ප. වි: අස්ති ප්‍රත්‍යුත්පන්න වන්නේ යැ, ප්‍රත්‍යුත්පන්න නො වනුයේත් වන්නේ යැ.

ස. නි: නිග්‍රහය දනුව.

අනු. ඨ: ඉදින් ප්‍රත්‍යුත්පන්නය අස්ති වී නම්, අස්ති ප්‍රත්‍යුත්පන්නත් වී නම්, ප්‍රත්‍යුත්පන්න නො වන්නේත් වී නම්,

අනු: පා: එයින් ප්‍රත්‍යුත්පන්නය ප්‍රත්‍යුත්පන්න නො වෙයි, ප්‍රත්‍යුත්පන්න නො වන්නේ ප්‍රත්‍යුත්පන්න වෙයි.

අනු: ආ: එහි ලා: “ප්‍රත්‍යුත්පන්නය අස්ති යැ, අස්ති ප්‍රත්‍යුත්පන්නත් වන්නේ යැ, ප්‍රත්‍යුත්පන්න නො වන්නේත් වන්නේ යැ, එයින් ප්‍රත්‍යුත්පන්නය ප්‍රත්‍යුත්පන්න නො වෙයි, ප්‍රත්‍යුත්පන්න නො වන්නේ ප්‍රත්‍යුත්පන්න වේ යයි කියැයුතු යැ” යි යමක් කියෙහි නම් ඒ මිථ්‍යා යි.

පටි. ඨ: ඉදින් ප්‍රත්‍යුත්පන්නය ප්‍රත්‍යුත්පන්න නො වන්නේත්, ප්‍රත්‍යුත්පන්න නො වන්නේ ප්‍රත්‍යුත්පන්න වන්නේත් නො වේ නම්,

පටි. පා: භවත, “ප්‍රත්‍යුත්පන්නය අස්ති යැයි ද, අස්ති ප්‍රත්‍යුත්පන්නත් වන්නේ යැයි ද, ප්‍රත්‍යුත්පන්න නො වන්නේත් වන්නේ යැ” යි නො කියැයුතු මැ යැ.

පටි. ආ: එහි ලා: “ප්‍රත්‍යුත්පන්නය අස්ති යැයි ද, අස්ති ප්‍රත්‍යුත්පන්නත් වන්නේ යැ, ප්‍රත්‍යුත්පන්න නො වන්නේත් වන්නේ යැ, එයින් ප්‍රත්‍යුත්පන්නය ප්‍රත්‍යුත්පන්න නො වෙයි, ප්‍රත්‍යුත්පන්න නො වන්නේ ප්‍රත්‍යුත්පන්න වේ යැයි ද කියැයුතු යැ” යි යමක් කියෙහි නම් ඒ මිථ්‍යා යි.

132\. ස. පු: නිර්‍වාණය අස්ති වේ ද?

ප. පටි: එසේ යැ.

ස. අනු: අස්ති නිර්‍වාණ වේ ද?

ප. වි: අස්ති නිර්‍වාණත් වන්නේ ය, නිර්‍වාණ නො වන්නේත් වන්නේ යැ.

ස. නි: නිග්‍රහය දැනගනුව.

අනු. ඨ: ඉදින් නිර්‍වාණය අස්ති වී නම්, අස්ති නිර්‍වාණත් වී නම්, නිර්‍වාණ නො වන්නේත් වී නම්,

අනු: පා: එයින් නිර්‍වාණය නිර්‍වාණ නො වන්නේත් නිර්‍වාණ නො වන්නේ නිර්‍වාණත් වෙයි.

අනු: ආ: එහි ලා: “නිර්‍වාණ අස්ති යැයි ද, අස්ති නිර්‍වාණත් වන්නේ යැ, නිර්‍වාණ නොවන්නේත් වන්නේ යැ, එයින් නිර්‍වාණය නිර්‍වාණ නො වෙයි, නිර්‍වාණ නො වන්නේ නිර්‍වාණ වේ යයි ද කියැයුතු යැ” යි යමක් කියෙහි නම් ඒ මිථ්‍යා යි.

පටි. ඨ: ඉදින් නිර්‍වාණය නිර්‍වාණ නො වේ නම්, නිර්‍වාණ නො වනුයේත් නිර්‍වාණ නො වේ නම්,

පටි. පා: භවත, “නිර්‍වාණය අස්ති යැ යි ද, අස්ති නිර්‍වාණත් වන්නේ යැ, නිර්‍වාණ නො වනුයේත් වන්නේ යැ” යි ද නො කියැයුතු මැ යැ.

පටි. ආ: එහි ලා: “නිර්‍වාණය අස්ති යැ යි ද, අස්ති නිර්‍වාණත් වන්නේ යැ, නිර්‍වාණ නො වනුයේත් වන්නේ යැ, එයින් නිර්‍වාණය නිර්‍වාණ නො වෙයි, නිර්‍වාණ නො වන්නේ නිර්‍වාණ වේ යයි කියැයුතු යැ” යි ද යමක් කියෙහි නම් ඒ මිථ්‍යා යි.

133\. ප. පු: “අතීතය ඇත, අනාගතය ඇතැ” යි නො කියැයුතු ද?

ස. පටි: එසේ යැ.

ප. අනු: භාග්‍යවතුන් විසින්: “මහණෙනි, අතීතානාගතප්‍රත්‍යුත්පන්න වූ අධ්‍යාත්ම වේවයි බාහ්‍ය වේවයි ඖදාරික වේවයි සූක්‍ෂම වේවයි හීන වේවයි ප්‍රණීත වේවයි යම් කිසි රූපයෙක් ඇද්ද, දුරැ වේවයි ළඟ වේවයි යම් රූපයෙකුත් ඇද්ද, මේ ‘රූපස්කන්‍ධ’ යයි කියනු ලැබේ. … යම් කිසි වෙදනාවක් … යම් කිසි සංඥාවක් … යම් කිසි සංස්කාර කෙනෙක් … අතීතානාගතප්‍රත්‍යුත්පන්න වූ අධ්‍යාත්ම වේවයි බාහ්‍ය වේවයි, ඖදාරික වේවයි සූක්‍ෂම වේවයි හීන වේවයි ප්‍රණීත වේවයි යම් කිසි විඥානයෙක් ඇද්ද, දුරැ වූ හෝ ළඟ වූ හෝ යම් විඥානයෙකුත් ඇද්ද, මේ ‘විඥානස්කන්‍ධ’ යයි කියනු ලැබේ” යයි වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ප. නිග: එසේ වී නම් අතීතය ඇත, අනාගතය ඇති.

134\. ස. පු: අතීතය ඇද්ද, අනාගතය ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් විසින්: “මහණෙනි, සංකීර්‍ණ නො වූ, සංකීර්‍ණ නො වූ විරූ මේ නිරුක්තිපථයෝ අධිවචනපථයෝ ප්‍රඥප්තිපථයෝ තිදෙනෙක් නුවණැති මහණබමුණන් විසින් සැක නො කරනු ලැබෙත්, සැක නො කරනු ලබන්නාහ, බැහැර නො කරනු ලබන්නාහ. කවර තුන් දෙනෙක යත්: මහණෙනි, යම් රූපයෙක් අතීත වී ද, නිරුද්ධ වී ද, විගත වී ද, විපරිණාම වී ද, ‘වූයේ’ යැ යනු එයට නමෙකි, ‘වූයේ’ යැ යනු එයට සංඥා ය, ‘වූයේ’ යැ යනු එයට ප්‍රඥප්තියෙකි. ‘ඇතැ’ යි එයට නමෙක් නො වෙයි. ‘වන්නේ’ යැයි එයට නමෙක් නො වෙයි. යම් වෙදනාවක් … යම් සංඥාවක් … යම් සංස්කාර කෙනෙක් … යම් විඥානයෙක් අතීත වී නම් නිරුද්ධ වී නම් විගත වී නම් විපරිණාම වී නම්, ‘වූයේ’ යැ යනු එයට නමෙකි, ‘වූයේ’ යැ යනු එයට සංඥායෙකි, ‘වූයේ’ යැ යනු එයට ප්‍රඥප්තියෙකි. ‘ඇතැ’ යි එයට නමෙක් නො වෙයි. ‘වන්නේ’ යැයි එයට නමෙක් නො වෙයි.

මහණෙනි, යම් රූපයෙක් නො උපනි ද, නො පහළ වී ද, ‘වන්නේ’ යැ යනු එයට නමෙකි, ‘වන්නේ’ යැ යනු එයට සංඥායෙකි, ‘වන්නේ’ යැ යනු එයට ප්‍රඥප්තියෙකි. ‘ඇත’ යනු එයට නමෙක් නො වෙයි. ‘වූයේ’ යැ යනු එයට නමෙක් නො වෙයි. යම් වෙදනාවක් … යම් සංඥාවක් … යම් සංස්කාර කෙනෙක් … යම් විඥානයෙක් නො උපනි ද නො පහළ වී ද, ‘වන්නේ’ යැ යනු එයට නමෙකි, ‘වන්නේ’ යැ යනු එයට සංඥායෙකි, ‘වන්නේ’ යැ යනු එයට ප්‍රඥප්තියෙකි. ‘ඇත’ යනු එයට නමෙක් නො වෙයි, ‘වූයේ’ යැ යනු එයට නමෙක් නො වෙයි.

මහණෙනි, යම් රූපයෙක් ඉපැද සිටුනේ ද, පහළ වැ සිටුනේ ද, ‘ඇත’ යනු එයට නමෙකි. ‘ඇත’ යනු එයට සංඥායෙකි. ‘ඇත’ යනු එයට ප්‍රඥප්තියෙකි. ‘වූයේ’ යැ යනු එයට නමෙක් නො වෙයි. ‘වන්නේ’ යැ යනු එයට නමෙක් නො වෙයි. යම් වෙදනාවක් … යම් සංඥාවක් … යම් සංස්කාර කෙනෙක් … යම් විඥානයෙක් ඉපැද සිටුනේ ද, පහළ වැ සිටුනේ ද, ‘ඇත’ යනු එයට නමෙකි. ‘ඇත’ යනු එයට සංඥායෙකි. ‘ඇත’ යනු එයට ප්‍රඥප්තියෙකි. ‘වූයේ’ය යනු එයට නමෙක් නො වෙයි. ‘වන්නේ’ යැ යනු එයට නමෙක් නො වෙයි.

මහණෙනි, සංකීර්‍ණ නො වූ, සංකීර්‍ණ නො වූ විරූ මේ තුන් නිරුක්තිපථයෝ අධිවචනපථයෝ ප්‍රඥප්තිපථයෝ නුවණැති මහණබමුණන් විසින් සැක නො කරනු ලැබෙත්, සැක නො කරනු ලබන්නාහ, බැහැර නො කරනු ලබන්නාහ. මහණෙනි, උක්කල දනව්වැසි අහේතුකවාද ඇති අක්‍රියවාද ඇති නාස්තිකවාද ඇති ‘වස්සය’ යැ ‘භඤ්ඤ’ යැ යන යම් (ශාස්තෘ) කෙනෙක් වූහු නම් ඔහු දු මේ තුන් නිරුක්තිපථයන් අධිවචනපථයන් ප්‍රඥප්තිපථයන් නො ගැරහිය යුතු කොට නො පිළිකෙව් කටයුතු කොට සිතූහ. ඒ කවර හෙයින යත්: (තමනට) නින්දා-ඝට්ටන-උපවාද බියෙනැයි” වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ස. නිග: එසේ වී නම් ‘අතීතය ඇත, අනාගතය ඇතැ’ යි නො කියැයුතු මැ යැ.

135\. ස. පු: අතීතය ඇද්ද?

ප. පටිඤ්ඤා: එසේ යැ.

ස. අනු: ආයුෂ්මත් ඵග්ගුණ තෙරණුවෝ භාග්‍යවතුන් වහන්සේට තෙල සැලකළාහු නො: “වහන්ස, සිඳහළ (තෘෂ්ණා මාන දෘෂ්ටි සඞ්ඛ්‍යාත) ප්‍රපඤ්චයන් ඇති, සිඳලූ (කුශලාකුශලකර්‍ම) වර්‍තයන් ඇති, මැඩගත් (සංසාර) වර්‍තයන් ඇති, සියලු (විපාකවර්‍ත සඞ්ඛ්‍යාත) දුඃඛය ඉක්මැ වූ, පිරිනිවි අතීත බුදුවරයන් යම් චක්‍ෂුසෙකින් පනවන්නේ නම් එබඳු චක්‍ෂුසෙක් ඇද්ද? වහන්ස … යම් ශ්‍රොත්‍රයෙකින් පනවන්නේ නම් එබඳු ශ්‍රොත්‍රයෙක් ඇද්ද … යම් ඝ්‍රාණයෙකින් පනවන්නේ නම් එබඳු ඝ්‍රාණයෙක් ඇද්ද … යම් ජිහ්වායෙකින් පනවන්නේ නම් එබඳු ජිහ්වායෙක් ඇද්ද … යම කයෙකින් පනවන්නේ නම් එබඳු කයෙක් ඇද්ද … යම් මනසෙකින් පනවන්නේ නම් එබඳු මනසෙක් ඇද්ද? ඵග්ගුණය, සිඳහළ ප්‍රපඤ්චයන් ඇති, සිඳලූ කර්‍මවර්‍තයන් ඇති, මැඩලූ සංසාරවර්‍තයන් ඇති, සියලු වර්‍තදුඃඛය ඉක්මැ වූ, පිරිනිවි අතීත බුදුවරයන් යම් ඇසෙකින් පනවන්නේ නම් එවන් ඇසෙක් නැත. ඵග්ගුණය, … එවන් ශ්‍රොත්‍රයෙක් නැත … එවන් ඝ්‍රාණයෙක් නැත … ඵග්ගුණය, එවන් ජිහ්වායෙක් නැත … එවන් කයෙක් නැත … ඵග්ගුණය, සිඳහළ ප්‍රපඤ්චයන් ඇති, සිඳලූ කර්‍මවර්‍තයන් ඇති, මැඩලූ සංසාරවර්‍තයන් ඇති, සියලු වර්‍තදුඃඛය ඉක්මැ වූ, පිරිනිවි අතීත බුදුවරයන් යම් මනෙසෙකින් පනවන්නේ නම් එවන් මනසෙක් නැතැ”යි වදාළ සූත්‍රාන්තයෙක් ඇත්තේ මැ නො?

ප. පටිඤ්ඤා: එසේ යැ.

ස. නිග: එසේ වී නම් ‘අතීතය ඇතැ’යි නො කියැයුතු මැ යැ.

136\. ස. පු: අතීතය ඇද්ද?

ප. පටිඤ්ඤා: එසේ යැ.

ස. අනු: ආයුෂ්මත් නන්දක තෙරණුවෝ තෙල වදාළාහු නො: “පෙර ලොභ වී, එ අකුසල් වී, එ ලොභ දැන් නැති. මෙසේ මේ මැනැවි. පෙර ද්වෙෂ වී … පෙර මොහ වී. එ අකුසල් වී. එ මොහය දැන් නැති. මෙසේ මේ මැනැවැ” යි වදාළ සූත්‍රාන්තයෙක් ඇත්තේ මැ නු?

ප. පටිඤ්ඤා: එසේ යැ.

ස. නිග: එහෙයින් ‘අතීතය ඇතැ’ යි නො කියැයුතු මැ යැ.

137\. ප. පු: ‘අනාගතය ඇතැ’ යි නො කියැයුතු ද?

ස. පටිඤ්ඤා: එසේ යැ.

ප. අනු: භාග්‍යවතුන් විසින් වදාරන ලද නො: “මහණෙනි, ඉදින් කවලීකාරාහාරයෙහි රාගය ඇද්ද, නන්‍දිය ඇද්ද, තෘෂ්ණාව ඇද්ද, එහි විඥානය විරූඪ වැ (මුල්බැස) පිහිටියේ වෙයි. යම් තැනෙක විඥානය විරූඪ වැ පිහිටියේ වේ ද, එහි නාමරූපයාගේ බැසගැනීම ඇත. යම් තැනෙක නාමරූපයාගේ බැසගැනීම ඇද්ද, එහි සංස්කාරයන්ගේ වෘද්ධිය ඇත. යම් තැනෙක සංස්කාරයන්ගේ වෘද්ධිය ඇද්ද, එහි ආයතිපුනර්‍භවාභිනිර්‍වෘති ඇත. යම් තැනෙක ආයතිපුනර්‍භවාභිනිර්‍වෘති ඇද්ද, එහි ආයතිජාතිජරාමරණ ඇත. යම් තැනෙක ආයති ජාතිජරාමරණ ඇද්ද, මහණෙනි එය ශොක සහිත යැ දරථ සහිත යැ උපායාස සහිත යැ යි කියමි. මහණෙනි, ඉදින් ස්පර්‍ශාහාරයෙහි … මහණෙනි, ඉදින් මනො සඤ්චෙතානාහාරයෙහි … මහණෙනි, ඉදින් විඥානාහාරයෙහි රාගය ඇද්ද, නන්දිය ඇද්ද, තෘෂ්ණාව ඇද්ද … මහණෙනි, එය ශොක සහිත යැ දරථ සහිත යැ උපායාස සහිත යැ යි කියමි” යි වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ප. නිග: එහෙයින් අනාගතය ඇත.

138\. ස. පු: අනාගතය ඇද්ද?

ප. පටිඤ්ඤා: එසේ යැ.

ස. අනු: බුදුන් විසින් වදාළේ මැ නො: “මහණෙනි, ඉදින් කවලීකාරාහාරයෙහි රාග නැද්ද, නන්‍දි නැද්ද, තෘෂ්ණා නැද්ද, එහි විඥානය නොපිහිටියේ විරූඪ නො වූයේ වෙයි. යම් තැනෙක විඥානය නො පිහිටියේ විරූඪ නො වූයේ වේ ද, එහි නාමරූපයාගේ අවක්‍රාන්ති නැත. යම් තැනෙක නාමරූප දෙදෙනාගේ අවක්‍රාන්ති නැද්ද, එහි සංස්කාරයන්ගේ වෘද්ධි නැත. යම් තැනෙක සංස්කාරයන්ගේ වෘද්ධි නැද්ද, එහි ආයතිපුනර්‍භවාභිනිර්‍වෘති නැත. යම් තැනෙක ආයතිපුනර්‍භවාභිනිර්‍වෘති නැද්ද, එහි ආයති ජාතිජරාමරණ නැත. යම් තැනෙක ආයති ජාතිජරාමරණ නැද්ද, මහණෙනි, එය අශොක යැ අජර යැ අනුපායාස යැ යි කියමි. මහණෙනි, ඉදින් ස්පර්‍ශාහාරයෙහි … මහණෙනි, ඉදින් මනො සඤ්චෙතානාහාරයෙහි … මහණෙනි, ඉදින් විඥානාහාරයෙහි රාගය නැද්ද, නන්‍දිය නැද්ද, තෘෂ්ණා නැද්ද, මහණෙනි, එය අශොක යැ අජර යැ අනුපායාස යැ යි කියමි” යි වදාළ සූත්‍රාන්තයෙක් ඇත්තේ මැ නො?

ප. පටිඤ්ඤා: එසේ යැ.

ස. නිග: එහෙයින් අනාගතය ඇතැයි නො කියැයුතු මැ යැ.

සබ්බමත්‍ථිකථා නිමි.

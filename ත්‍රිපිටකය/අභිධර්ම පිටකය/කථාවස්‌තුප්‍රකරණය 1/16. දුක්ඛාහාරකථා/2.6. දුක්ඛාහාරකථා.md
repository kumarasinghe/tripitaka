ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 16. දුක්ඛාහාරකථා

# 2.6. දුක්ඛාහාරකථා

**\[‘දුඃඛ යැ’ දුඃඛ යැ’යි බස් බණනුයේ දුඃඛයෙහි ඥානය එළවාලයි. ඒ දුඃඛාහාර නමි. තෙල දුඃඛාහාරය ‘මාර්‍ගාඞ්ගයෙකැයි, මාර්‍ගපර්යාපන්න යැ’යි ලබ්ධි ගත් වාදීහු ඇති. පූර්‍වශෛලියයන් සෙයිනි. උන්ගේ වාද බිඳුනට දුඃඛාහාරකථා එයි.\]**

1\. ස. පු: දුඃඛාහාරය මාර්‍ගාඞ්ග, මාර්‍ගපර්‍ය්‍යාපන්න වේ ද?

ප. පටිඤ්ඤා: එසේ යැ.

ස. අනු: යම් කෙනෙක් ‘දුඃඛ’ යයි වචන බෙණෙත් නම්, ඔහු හැම මාර්‍ගය වඩත් ද?

ප. පටි: එසේ නො කියැයුතු මැ යැ ... (අවිදර්‍ශකයන් සඳහා ප්‍රතික්ෂෙප යි.)

2\. ස. පු: (නැවතත්) යම් කෙනෙක් ‘දුඃඛ’ යයි බස් බෙණෙත් නම් ඔහු හැම මාර්‍ගය වඩත් ද?

ප. පටිඤ්ඤා‍: එසේ යැ. (විදර්‍ශකයන් සඳහා ප්‍රතිඥා යි.)

ස. අනු: බාල පෘථග්ජනයෝ ‘දුඃඛ’ යයි වචන බෙණෙති. බාල පෘථග්ජනයෝ මාර්‍ගය වඩත් ද?

ප. පටි: එසේ නො කියැයුතු මැ යැ ...

ස. අනු: මාතුඝාතක ... පිතුඝාතක ... අරහන්තඝාතක ... ලොහිතුප්පාදක ... සඞ්ඝභෙදක ‘දුඃඛ’ යයි වචන බෙණෙයි. සඞ්ඝභෙදක මාර්‍ගය වඩා ද?

ප. පටි: එසේ නො කියැයුතු මැ යැ ...

දුක්ඛාහාරකථා නිමි.

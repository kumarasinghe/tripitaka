ත්‍රිපිටකය » අභිධර්ම පිටකය » කථාවස්‌තුප්‍රකරණය 1 » 2. පරිහානිකථා

# 1.2. පරිහානිකථා

**\[‘‘පඤ්‌චිමෙ භික්‌ඛවෙ ධම්‌මා සමයවිමුත්‌තස්‌ස භික්‌ඛුනො පරිහානාය සංවත්‌තන්‌ති." යනාදි සූත්‍රප්‍රදේශ වරදවා ගත් සම්‌මිතිය වජ්ජිපුත්තක සබ්බත්‍ථිවාදී යන නිකායාන්තරවාසීහු ත් ඇතැම් මහාසඞ්ඝිකයෝ ත් රහත්හට ද පරිහානි කැමැති වෙති. එහෙයින් ඔහු වෙත්වයි තදන්‍යයෝ වෙත්වයි යම් කෙනකුන්ට මේ ලබ්ධි ඇද්ද, උන්ගේ ලබ්ධි බිඳුනා සඳහා දැන් ‘පරිහායති අරහා අරහත්තා’ යනාදීන් පරිහානිකථා අරඹත්.\]**

1\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: (සර්‍වශ්‍රාමණ්‍යඵලාදි) හැම තැනෙක දී රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

ස. පු: හැම තැනෙක දී රහත්හු රහත් බැවින් පිරිහෙත් ද?

ප. පටිඤ්ඤා: (කාමභවය පිණිස කියයි.) එසේ යැ.

ස. අනු: හැම තැනෙක දී රහත්හට පරිහාණිධර්‍ම ඇද්ද?

ප. පටි: එසේ නොකියැයුතු මැ යැ …

2\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: හැම කලැ රහත්හු රහත් බැවින් පිරිහෙත් ද?

ප. පටි: (යොනිසො මනසිකාර කාලයෙහි පරිහානි නැතියෙන් කියයි.) එසේ නො කියැයුතු මැ යැ …

ස. පු: හැම කලැ රහත්හු රහත් බැවින් පිරිහෙත් ද?

ප. පටිඤ්ඤා: (නුනුවණින් මෙනෙහි කරනුවහට කාලනියම නැති වැ පරිහානි ඇතියෙන් කියයි.) එසේ යැ.

ස. අනු: හැම කලැ රහත්හට පරිහානි ඇද්ද?

ප. පටි: එසේ නො කියැයුතු මැ යැ …

3\. ස. පු: රහත් හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: හැම රහත්හු මැ රහත් බැවින් පිරිහෙත් ද?

ප. පටි: (තීක්‍ෂණන්ද්‍රියයන් සඳහා කියයි.) එසේ නො කියැයුතු මැ යැ …

ස. පු: හැම රහත් හු මැ රහත් බැවින් පිරිහෙත් ද?

ප. පටිඤ්ඤා: (මෘද්වින්ද්‍රියයන් සඳහා කියයි.) එසේ යැ.

ස. අනු: හැම රහත්හට මැ පරිහානි ඇද්ද?

ප. පටි: එසේ නො කියැයුතු මැ යැ …

4\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් පිරිහෙන්නාහු සතර ඵලයෙන් පිරිහෙත් ද?

ප. පටි: එසේ නො කියැයුතු මැ යැ …

5\. ප. පු: සිටු සිව්සුවහසෙකින් සිටු බව කරනුයේ සුවහසක් පිරිහීගිය කල සිටු බැවින් පරිහීන වේ ද?

ස. පටිඤ්ඤා: (එකදෙසපරිහානිය ගෙන කියයි.) එසේ යැ.

ප. අනු: හැම සැපතින් පරිහීන වේ ද?

ස. පටි: එසේ නො කියැයුතු මැ යැ …

6\. ස. පු: සිටු සියුසුවහසෙකින් සිටු බව කරනුයේ සුවහසක් පිරිහීගිය කල හැම සැපතින් පිරිහෙන්නට භව්‍ය වේ ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් පිරිහෙන්නාහු සතර ඵලයෙන් පිරිහෙන්නට භව්‍ය වෙත් ද?

ප. පටි: එසේ නො කියැයුතු මැ යැ …

වාදයුක්ති නිමි.

7\. ප. පු: රහත්හු රහත් බැවින් පිරිහෙත් ද?

ස. පටිඤ්ඤා: එසේ යැ.

ස. පු: සෝවන් පුද්ගල සොවත්ඵලයෙන් පිරිහෙත් ද?

ස. පටි: එසේ නො කියැයුතු මැ යැ …

8\. ස. පු: රහත් හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සකෘදාගාමි පුද්ගල සකෘදාගාමිඵලයෙන් පිරිහේ ද?

ස. පටි: එසේ නො කියැයුතු මැ යැ …

9\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනාගාමී පුද්ගල අනාගාමිඵලයෙන් පිරිහේ ද?

ප. පටි: එසේ නො කියැයුතු මැ යැ …

10\. ස. පු: අනාගාමී පුද්ගල අනාගාමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන් පුද්ගල සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

11\. ස. පු: අනාගාමී පුද්ගල අනාගාමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සකෘදාගාමී පුද්ගල සකෘදාගාමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන් පුද්ගල සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

12\. ස. පු: සොවන් පුද්ගල සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

13\. ස. පු: සකෘදාගාමි පුද්ගල සකෘදාගාමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

14\. ස. පු: අනාගාමි පුද්ගල අනාගාමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

15\. ස. පු: සොවන් පුද්ගල සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනාගාමී පුද්ගල අනාගාමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

16\. ස. පු: සකෘදාගාමි පුද්ගල සකෘදාගාමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනාගාමී පුද්ගල අනාගාමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

17\. ස. පු: සොවන් පුද්ගල සොවත්ඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සකෘදාගාමි පුද්ගල සකෘදාගාමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

18\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් පිරිහෙන්නාහු කොහි සිටිත් ද?

ප. පටිඤ්ඤා: අනාගාමිඵලයෙහි යැ.

ස. අනු: අනාගාමී පුද්ගල අනාගාමිඵලයෙන් පිරිහෙනුයේ කොහි සිටී ද?

ප. පටිඤ්ඤා: සකෘදාගාමිඵලයෙහි යැ.

ස. අනු: සකෘදාගාමී පුද්ගල සකෘදාගාමිඵලයෙන් පිරිහෙනුයේ කොහි සිටී ද?

ප. පටිඤ්ඤා: සොවත්ඵලයෙහි යැ.

ස. අනු: සොවන් පුද්ගල සොවත්ඵලයෙන් පිරිහෙනුයේ පෘථග්ජනභූමියෙහි සිටී ද?

ප. පටි: එසේ නො කියැයුතු මැ යැ …

ස. නි: නිග්‍රහය දනුව.

අනු. ඨ: ඉදින් රහත්හු රහත් බැවින් පිරිහෙන්නාහු අනාගාමිඵලයෙහි සිටිත් නම්, අනාගාමී පුද්ගල අනාගාමිඵලයෙන් පිරිහෙනුයේ සකාදාගාමි ඵලයෙහි සිටී නම්, සකාදාගාමී පුද්ගල සකාදාගාමි ඵලයෙන් පිරිහෙනුයේ සොවත්ඵලයෙහි සිටී නම්,

අනු පා: එ කරුණින් සොවන් පුද්ගල සොවත්ඵලයෙන් පිරිහෙනුයේ පෘථග්ජන භූමියෙහි සිටී යයි කියැයුතු මැ යැ.

19\. ස. පු: රහත්හු රහත් බැවින් පිරිහෙන්නාහු සොවත් පෙලෙහි සිටිත් ද?

ප. පටිඤ්ඤා: එසේ යැ.

ස. අනු: සොවත්ඵලයට අනතුරු වැ අර්‍හත්ත්‍වය මැ ප්‍රත්‍යක්‍ෂ කෙරේ ද?

ප. පටි: එසේ නො කියැයුතු මැ යැ …

20\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන් පුද්ගල සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: රහත්හුගේ හෝ සොවන් පුද්ගලයාගේ හෝ කවරක්හුගේ බහුතර ක්ලෙශයෝ ප්‍රහීණ වූවාහු ද?

ප. පටිඤ්ඤා: රහත්හුගේ යැ.

අනු. ඨ: එ බැවින් රහත්හුගේ බහුතර ක්ලෙශයෝ ප්‍රහීණයහ. රහත්හු රහත් බැවින් පිරිහෙති.

අනු පා: එහෙයින් භවත, සොවන් පුද්ගල සොවත්ඵලයෙන් පිරිහෙති කියැයුතු මැ යැ.

21\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සකෘදාගාමී පුද්ගල සකෘදාගාමිඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට බහුතර ක්ලෙශයෝ ප්‍රහීණ වෙත් ද? රහත්හට හෝ යැ? සෙදගැමිහට හෝ යැ? යි.

ප. පටිඤ්ඤා: රහත්හට යැ.

අනු. ඨ: එ බැවින් රහත්හට බහුතර ක්ලෙශයෝ ප්‍රහීණ වෙති. රහත්හු රහත් බැවින් පිරිහෙත්.

අනු පා: එහෙයින් භවත, සෙදගැමි පුඟුල් සෙදගැමි ඵලයෙන් පිරිහෙති කියැයුතු මැ යැ.

22\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමි පුඟුල් අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට බහුතර ක්ලෙශයෝ ප්‍රහීණ වෙත් ද? රහත්හට හෝ යැ? අනගැමිහට හෝ යැ?

ප. පටිඤ්ඤා: රහත්හට යැ.

අනු. ඨ: එහෙයින් රහත්හට බහුතර ක්ලෙශයෝ ප්‍රහීණ වෙති. රහත්හු රහත් බැවින් පිරිහෙති.

අනු පා: එහෙයින් භවත, අනගැමි පුඟුල් අනගැමි බැවින් පිරිහෙතී කියැයුතු මැ යැ.

23\. ස. පු: අනගැමි පුඟුල් අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට බහුතර ක්ලෙශයෝ ප්‍රහීණ වෙත් ද? අනගැමිහට හෝ යැ? සොවන්හට හෝ යැ?

ප. පටිඤ්ඤා: අනගැමිහට යැ.

අනු. ඨ: එබැවින් අනගැමිහට බහුතර ක්ලෙශයෝ, ප්‍රහීණ වෙති. අනගැමි පුඟුල් අනගැමිඵලයෙන් පිරිහෙයි.

අනු පා: එහෙයින් භවත, සොවන්පුඟුල් සොවත්ඵලයෙන් පිරිහෙති කියැයුතු මැ යැ.

24\. ස. පු: අනගැමිපුඟුල් අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමි පුඟුල් සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට බහුතර ක්ලෙශයෝ ප්‍රහීණ වෙත් ද? අනගැමිහට හෝ යැ? සෙදගැමිහට හෝ යැ?

ප. පටිඤ්ඤා: අනගැමිහට යැ.

අනු. ඨ: එබැවින් අනගැමිහට බහුතර ක්ලෙශයෝ ප්‍රහීණ වෙති.

අනගැමි පුඟුල් අනගැමිඵලයෙන් පිරිහෙයි.

අනු පා: එහෙයින් භවත, සෙදගැමි පුඟුල් සෙදගැමි ඵලයෙන් පිරිහෙතී කියැයුතු මැ යැ.

25\. ස. පු: සෙදගැමි පුඟුල් සෙදගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට බහුතර ක්ලෙශයෝ ප්‍රහීණ වෙත් ද? සෙදගැමිහට හෝ යැ? සොවන්හට හෝ යැ?

ප. පටිඤ්ඤා: සෙදගැමිහට යැ.

අනු. ඨ: එබැවින් සෙදගැමිහට බහුතර ක්ලෙශයෝ ප්‍රහීණ වෙති. සෙදගැමි පුඟුල් සෙදගැමිඵලයෙන් පිරිහෙයි.

අනු පා: එහෙයින් භවත, සොවන් පුඟුල් සොවත්ඵලයෙන් පිරිහෙතී කියැයුතු මැ යැ.

26\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මාර්‍ගභාවනා වේ ද? රහත්හට හෝ යැ? සොවන්හට හෝ යැ?

ප. පටිඤ්ඤා: රහත්හට යැ.

අනු. ඨ: එබැවින් රහත්හට අධිමාත්‍ර මාර්‍ගභාවනා වෙයි, රහත් රහත් බැවින් පිරිහෙයි.

අනු පා: එහෙයින් භවත, සොවන් පුඟුල් සොවත්ඵලයෙන් පිරිහෙතී කියැයුතු මැ යැ.

27\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර සතිපට්ඨානභාවනා … සම්මප්පධානභාවනා … ඉද්ධිපාදභාවනා … ඉන්ද්‍රියභාවනා … බලභාවනා … බොජ්ඣඞ්ගභාවනා වේ ද? රහත්හට හෝ යැ? සොවන්හට හෝ යැ?

ප. පටිඤ්ඤා: රහත්හට යැ.

අනු. ඨ: එබැවින් රහත්හට අධිමාත්‍ර බොජ්ඣඞ්ගභාවනා වෙයි. රහත්හු රහත් බැවින් පිරිහෙති.

අනු පා: එහෙයින් භවත, සොවන්පුඟුල සොවත්ඵලයෙන් පිරිහෙතී කියැයුතු මැ යැ.

28\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිපුඟුල් සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මග්ගභාවනා … බොජ්ඣඞ්ගභාවනා වේ ද? රහත්හට හෝ යැ? සෙදගැමිහට හෝ යැ?

ප. පටිඤ්ඤා: රහත්හට යැ.

අනු. ඨ: එබැවින් රහත්හට අධිමාත්‍ර බොජ්ඣඞ්ගභාවනා වෙයි.

අනු පා: එහෙයින් භවත, සෙදගැමිපුඟුල් සෙදගැමිඵලයෙන් පිරිහෙතී කියැයුතු මැ යැ.

29\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමි පුඟුල් අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මාර්‍ගභාවනා … බොධ්‍යඞ්ගභාවනා වේ ද? රහත්හට හෝ යැ? අනගැමිහට හෝ යැ?

ප. පටිඤ්ඤා: රහත්හට යැ.

අනු. ඨ: එබැවින් රහත්හට බොධ්‍යඞ්ගභාවනා අධිමාත්‍ර වෙයි. රහත්හු රහත්බැවින් පිරිහෙති.

අනු පා: එහෙයින් භවත,’අනගැමිපුඟුල් අනගැමිඵලයෙන් පිරිහෙති’ කියැයුතු මැ යැ.

30\. ස. පු: අනගැමිපුඟුල් අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මාර්‍ගභාවනා … බොධ්‍යඞ්ගභාවනා වේ ද? අනගැමිහට හෝ යැ? සොවන්හට හෝ යැ?

ප. පටිඤ්ඤා: අනගැමිහට යැ.

අනු. ඨ: එබැවින් අනගැමිහට අධිමාත්‍ර බොධ්‍යඞ්ගභාවනා වෙයි. අනගැමිපුඟුල් අනගැමිඵලයෙන් පිරිහෙයි.

අනු පා: එහෙයින් භවත, ’සොවන්පුඟුල් සොවත්පෙලෙන් පිරිහෙතී’ කියැයුතු මැ යැ.

31\. ස. පු: අනගැමිපුඟුල් අනගැමිපෙලෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිපුඟුල් සෙදගැමිපෙලෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මාර්‍ගභාවනා … බොධ්‍යඞ්ගභාවනා වේ ද? අනගැමිහට හෝ යැ? සෙදගැමිහට හෝ යැ?

ප. පටිඤ්ඤා: අනගැමිහට යැ.

අනු. ඨ: එබැවින් අනගැමිහට අධිමාත්‍ර බොධ්‍යඞ්ගභාවනා වෙයි. අනගැමිපුඟුල් අනගැමිපෙලෙන් පිරිහෙයි.

අනු පා: එහෙයින් භවත, ‘සෙදගැමිපුඟුල් සෙදගැමිපෙලෙන් පිරිහෙතී’ කියැයුතු මැ යැ.

32\. ස. පු: සෙදගැමි පුඟුල් සෙදගැමිපෙලෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

ස. අනු: කවරක්හට අධිමාත්‍ර මාර්‍ගභාවනා … බොධ්‍යඞ්ගභාවනා වේ ද? සෙදගැමිහට හෝ යැ? අනගැමිහට හෝ යැ?

ප. පටිඤ්ඤා: සෙදගැමිහට යැ.

අනු. ඨ: එබැවින් සෙදගැමිහට අධිමාත්‍ර බොධ්‍යඞ්ගභාවනා වෙයි. සෙදගැමිපුඟුල් සෙදගැමිපෙලෙන් පිරිහෙයි.

අනු පා: එහෙයින් භවත, සොවන්පුඟුල් සොවත්පෙලෙන් පිරිහෙතී කියැයුතු මැ යැ.

33\. ස. පු: රහත්හු විසින් දුක් දන්නාලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල්හු විසින් දුක් දක්නාලද යැ, සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

34\. ස. පු: රහත්හු විසින් සමුදය දක්නාලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල්හු විසින් සමුදය දක්නාලද යැ, සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

35\. ස. පු: රහත්හු විසින් නිරොධය දක්නාලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල්හු විසින් නිරොධය දක්නාලද යැ, සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

36\. ස. පු: රහත්හු විසින් මාර්‍ගය දක්නාලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල්හු විසින් මාර්‍ගය දක්නාලද යැ, සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

37\. ස. පු: රහත්හු විසින් සතර සත්‍යයෝ දක්නා ලදහ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්පුඟුල්හු විසින් සියුසස් දක්නාලද යැ, සොවන්පුඟුල් සොවත්පෙලෙන් පිරිහේ ද?

ප. පටි: එසේ නො කියැයුතු මැ යැ …

38\. ස. පු: රහත්හු විසින් දුක් දන්නා ලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහු විසින් දුක් දක්නාලද යැ, සෙදගැමිපුඟුල් සෙදගැමිපෙලෙන් පිරිහේ ද?

ප. පටි: එසේ නො කියැයුතු මැ යැ …

39\. ස. පු: රහත්හු විසින් සමුදය දක්නාලද යැ … නිරොධය දක්නාලද යැ … මාර්‍ගය දක්නාලද යැ … සියුසස් දක්නාලද යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහු විසින් සියුසස් දක්නාලද යැ, සෙදගැමිපුඟුල් සෙදගැමිපෙලෙන් පිරිහේ ද?

ප. පටි: එසේ නො කියැයුතු මැ යැ …

40\. ස. පු: රහත්හු විසින් දුඃඛසත්‍යය දක්නාලදි, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමිහු විසින් දුඃඛසත්‍යය දක්නා ලදි, අනගැමිපුඟුල් අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

41\. ස. පු: රහත්හු විසින් සමුදයසත්‍යය දක්නාලදි … නිරොධ සත්‍යය දක්නාලදි … මාර්‍ගසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ. රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමිහු විසින් චතුරාර්‍ය්‍යසත්‍යයෝ දක්නාලදහ, අනගැමිපුඟුල් අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

42\. ස. පු: අනගැමිහු විසින් දුඃඛසත්‍යය දක්නා ලදි, අනගැමි පුඟුල් අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන් පුඟුල් විසින් දුඃඛසත්‍යය දක්නා ලදි, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

43\. ස. පු: අනගැමිහු විසින් සමුදයසත්‍යය දක්නා ලදි … නිරොධසත්‍යය දක්නා ලදි … මාර්‍ගසත්‍යය දක්නා ලදි … චතුරාර්‍ය්‍යසත්‍යයෝ දක්නා ලදහ. සොවන් පුඟුල් සොවත්ඵලයෙන් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්හු විසින් චතුරාර්‍ය්‍යසත්‍යයෝ දක්නා ලදහ, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

44\. ස. පු: අනගැමිහු විසින් දුඃඛසත්‍යය දක්නාලදි, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමි විසින් දුඃඛසත්‍යය දක්නා ලදී, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

45\. ස. පු: අනගැමිහු විසින් සමුදයසත්‍යය දක්නාලදි … නිරොධසත්‍යය දක්නාලදී … මාර්‍ගසත්‍යය දක්නා ලදි … චතුරාර්‍ය්‍යසත්‍යය දක්නා ලදහ. අනගැමි ... අනගැමිඵලයෙන් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහු විසින් චතුරාර්‍ය්‍යසත්‍යයෝ දක්නා ලදහ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

46\. ස. පු: සෙදගැමිහු විසින් දුඃඛසත්‍යය දක්නාලදී, සෙදගැමි සෙදගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හු විසින් දුඃඛසත්‍යය දක්නා ලදී, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

47\. ස. පු: සෙදගැමිහු විසින් සමුදයසත්‍යය දක්නාලදි … නිරොධසත්‍යය දක්නාලදි … මාර්‍ගසත්‍යය දක්නා ලදි … චතුරාර්‍ය්‍යසත්‍යයෝ දක්නාලදහ, සෙදගැමි සෙදගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හු විසින් චතුරාර්‍ය්‍යසත්‍යයෝ දක්නාලදහ, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

48\. ස. පු: සොවන්හු විසින් දුඃඛසත්‍යය දක්නාලදි, සොවන් පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු විසින් දුඃඛසත්‍යය දක්නා ලදි. රහත්හු රහත් බැවින් නො පිරිහේ ද?

ප. පටි: එසේ නො කියැයුතු මැ යැ …

49\. ස. පු: සොවන්හු විසින් සමුදයසත්‍යය දක්නාලදි … නිරොධසත්‍යය දක්නාලදි … මාර්‍ගසත්‍යය දක්නා ලදි … චතුරාර්‍ය්‍යසත්‍යයෝ දක්නාලදහ, සොවන් පුඟුල් සොවත්ඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: රහත්හු විසින් චතුරාර්‍ය්‍යසත්‍යයෝ දක්නාලදහ. රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

50\. ස. පු: සෙදගැමිහු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, සෙදගැමි සෙදගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු විසින් චතුරාර්‍ය්‍යසත්‍යයෝ දක්නාලදහ. රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

51\. ස. පු: අනගැමිහු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, අනගැමි අනගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හු විසින් චතුරාර්‍ය්‍යසත්‍යයෝ දක්නාලදහ, රහත්හු රහත් බැවින් නො පිරිහේ ද?

ප. පටි: එසේ නො කියැයුතු මැ යැ …

52\. ස. පු: සොවන්හු විසින් දුඃඛසත්‍යය දක්නාලදි … චතුරාර්‍ය්‍ය සත්‍යයෝ දක්නාලදහ. සොවන් පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහු විසින් දුඃඛසත්‍යය දක්නාලදි … චතුරාර්‍ය්‍ය සත්‍යයෝ දක්නාලදහ, අනගැමි පුඟුල් අනගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

53\. ස. පු: සෙදගැමිහු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, සෙදගැමි සෙදගැමි ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, අනගැමි අනගැමි ඵලයෙන් නො පිරිහේ ද?

ප. පටි: එසේ නො කියැයුතු මැ යැ …

54\. ස. පු: සොවන්හු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, සොවන් පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහු විසින් දුඃඛසත්‍යය දක්නාලදි … චතුරාර්‍ය්‍යසත්‍යයෝ දක්නාලදහ, සෙදගැමි සෙදගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

55\. ස. පු: රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්හට සත්කායදෘෂ්ටිය ප්‍රහීණ යැ. සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

56\. ස. පු: රහත්හට රාගය ප්‍රහීණ යැ රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්හට විචිකිත්සා ප්‍රහීණ යැ … ශීලව්‍රතපරාමර්‍ශ ප්‍රහීණ යැ … අපායගමනිය රාගය ප්‍රහීණ යැ … අපායගමනිය ද්වෙෂය ප්‍රහීණ යැ … අපායගමනිය මොහය ප්‍රහීණ යැ සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

57\. ස. පු: රහත්හට ද්වෙෂය ප්‍රහීණ යැ … රහත්හට මොහය ප්‍රහිණ යැ … මානය ප්‍රහීණ යැ … දෘෂ්ටි ප්‍රහිණ යැ … විචිකිත්සා ප්‍රහිණ යැ … සත්‍යානය ප්‍රහීණ යැ … ඖද්ධත්‍යය ප්‍රහිණ යැ … අහ්‍රීකය ප්‍රහීණ යැ … අනපත්‍රපා ප්‍රහිණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්හට සත්කායදෘෂ්ටි ප්‍රහීණ යැ, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

58\. ස. පු: රහත්හට අනපත්‍රපා ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සොවන්හට විචිකිත්සා ප්‍රහීණ යැ … ශීලව්‍රතපරාමර්‍ශ ප්‍රහීණ යැ … අපායගමනිය රාගය ප්‍රහීණ යැ … අපායගමනිය ද්වෙෂය ප්‍රහීණ යැ … අපායගමනිය මොහය ප්‍රහීණ යැ, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

59\. ස. පු: රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටී ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

60\. ස. පු: රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහට විචිකිත්සා ප්‍රහීණ යැ …ශීලව්‍රතපරාමර්‍ශ ප්‍රහීණ යැ … ඔළාරික කාමරාග ප්‍රහීණ යැ … ඔළාරික ව්‍යාපාද ප්‍රහීණ යැ සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

61\. ස. පු: රහත්හට ද්වෙෂය ප්‍රහීණ යැ … අනපත්‍රපා ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටි ප්‍රහීණ යැ … ඔලාරික ව්‍යාපාද ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

62\. ස. පු: රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

63\. ස. පු: රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමිහට විචිකිත්සා ප්‍රහීණ යැ … ශීලව්‍රතපරාමර්‍ශ ප්‍රහීණ යැ … අණුසහගත කාමරාගය ප්‍රහීණ යැ … අණුසහගත ව්‍යාපාදය ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

64\. ස. පු: රහත්හට ද්වෙෂය ප්‍රහීණ යැ … අනපත්‍රපා ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි, අනගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

65\. ස. පු: අනගැමිහට සත්කායදෘෂ්ටි ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හට සත්කායදෘෂ්ටි ප්‍රහීණ යැ සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

66\. ස. පු: අනගැමිහට සත්කායදෘෂ්ටි ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හට විචිකිච්ඡා ප්‍රහීණ යැ … අපායගමනිය මොහය ප්‍රහීණ යැ, සොවන් පුඟුල් සොවන්ඵලයෙන් පිරිහේ ද?

ප. පටි: එසේ නො කියැයුතු මැ යැ …

67\. ස. පු: අනගැමිහට විචිකිච්ඡා ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හට සත්කායදෘෂ්ටි ප්‍රහීණ යැ … අපායගමනිය මොහය ප්‍රහීණ ය, සොවන් පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

68\. ස. පු: අනගැමිහට සත්කායදෘෂ්ටි ප්‍රහීණ යැ … අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටි ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

69\. ස. පු: අනගැමිහට සත්කායදෘෂ්ටි ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහට විචිකිච්ඡා ප්‍රහීණ යැ … ශීලව්‍රතපරාමර්‍ශ ප්‍රහීණ යැ … ඔළාරික කාමරාග ප්‍රහීණ යැ … ඔළාරික ව්‍යාපාද ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

70\. ස. පු: අනගැමිහට විචිකිත්සා ප්‍රහීණ යැ … අණුසහගත බ්‍යාපාද ප්‍රහීණ යැ, අනගැමි අනගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටි ප්‍රහීණ යැ … ඔළාරික ව්‍යාපාද ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ නො කියැයුතු මැ යැ …

71\. ස. පු: සෙදගැමිහට සත්කායදෘෂ්ටි ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හට සක්කායදිට්ඨි ප්‍රහීණ යැ, සොවන් පුඟුල් සොවත්ඵලයෙන් නො පිරිහේ ද?

ප. පටි: එසේ නො කියැයුතු මැ යැ …

72\. ස. පු: සෙදගැමිහට සක්කායදිට්ඨි ප්‍රහීණ යැ සෙදගැමි පුඟුල් සෙදගැමිඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: සොවන්හට විචිකිත්සා ප්‍රහීණ යැ … අපායගමනිය මොහය ප්‍රහීණ යැ … සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

73\. ස. පු: සෙදගැමිහට විචිකිත්සා ප්‍රහීණ යැ … ඔළාරික කාමරාග ප්‍රහීණ යැ … ඔළාරික ව්‍යාපාද ප්‍රහීණ යැ, සෙදගැමි සෙදගැමිඵලයෙන් පිරිහේ ද?

ප. පටි: එසේ යැ.

ස. අනු: සොවන්හට සක්කායදිට්ඨි ප්‍රහීණ යැ … අපායගමනීය මොහය ප්‍රහීණ යැ ... සොවන්පුඟුල් සොවත්ඵලයෙන් පිරිහේ ද?

ප. පටි: එසේ නො කියැයුතු මැ යැ …

74\. ස. පු: සොවන්හට සත්කායදෘෂ්ටි ප්‍රහීණ යැ. සොවන් පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ, රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

75\. ස. පු: සොවන්හට සත්කායදෘෂ්ටි ප්‍රහීණ යැ, සොවන් පුඟුල් සොවත්ඵලයෙන් පිරිහේ ද?

ප. පටිඤ්ඤා: එසේ යැ.

ස. අනු: රහත්හට ද්වෙෂය ප්‍රහීණ යැ, … අනපත්‍රපා ප්‍රහීණ යැ, රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

76\. ස. පු: සොවන්හට විචිකිත්සා ප්‍රහීණ යැ … අපායගමනිය මොහය ප්‍රහීණ යැ … සොවත්පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ … අනපත්‍රපා ප්‍රහීණ යැ, රහත්හු රහත්බැවින් නො පිරිහෙත් ද?

ප. පටි: එසේ නො කියැයුතු මැ යැ …

77\. ස. පු: සෙදගැමිහට සත්කායදෘෂ්ටි ප්‍රහීණ යැ … සෙදගැමි සෙදගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ … අනපත්‍රපා ප්‍රහීණ යැ, රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

78\. ස. පු: සෙදගැමිහට විචිකිත්සා ප්‍රහීණ යැ … ඔළාරික ව්‍යාපාද ප්‍රහීණ යැ. සෙදගැමි සෙදගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ … අනපත්‍රපා ප්‍රහීණ යැ, රහත්හු රහත්බැවින් නො පිරිහෙත් ද?

ප. පටි: එසේ නො කියැයුතු මැ යැ …

79\. ස. පු: අනගැමිහට සත්කායදෘෂ්ටි ප්‍රහීණ යැ, අනගැමි අනගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ … අනපත්‍රපා ප්‍රහීණ යැ, රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

80\. ස. පු: අනගැමිහට විචිකිත්සා ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි අනගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ යැ … අනපත්‍රපා ප්‍රහීණ යැ, රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

81\. ස. පු: සොවන්හට සත්කායදෘෂ්ටි ප්‍රහීණ යැ, සොවන්පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ … අණුසහගත ව්‍යාපාද ප්‍රහීණ යැ. අනගැමි අනගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

82\. ස. පු: සොවන්හට විචිකිත්සා ප්‍රහීණ යැ … අපායගමනීය මොහය ප්‍රහීණ යැ, සොවන්පුඟුල් සොවන් ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි අනගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

83\. ස. පු: සෙදගැමිහට සත්කායදෘෂ්ටි ප්‍රහීණ යැ, සෙදගැමි සෙදගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි අනගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

84\. ස. පු: සෙදගැමිහට විචිකිත්සා ප්‍රහීණ යැ … ඔළාරික ව්‍යාපාදය ප්‍රහීණ යැ, සෙදගැමි සෙදගැමිඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: අනගැමිහට සත්කායදෘෂ්ටි ප්‍රහීණ යැ … අණුසහගත ව්‍යාපාද ප්‍රහීණ යැ, අනගැමි අනගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

85\. ස. පු: සොවන්හට සත්කායදෘෂ්ටි ප්‍රහීණ යැ … සොවන්පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටි ප්‍රහීණ යැ … ඖදාරීක ව්‍යාපාදය ප්‍රහීණ යැ, සෙදගැමි සෙදගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

86\. ස. පු: සොවන්හට විචිකිත්සා ප්‍රහීණ යැ … අපායගමනීය මොහය ප්‍රහීණ යැ. සොවන්පුඟුල් සොවත්ඵලයෙන් නො පිරිහේ ද?

ප. පටිඤ්ඤා: එසේ යැ.

ස. අනු: සෙදගැමිහට සත්කායදෘෂ්ටි ප්‍රහීණ යැ … ඔළාරික ව්‍යාපාදය ප්‍රහීණ යැ. සෙදගැමි සෙදගැමිඵලයෙන් නො පිරිහේ ද?

ප. පටි: එසේ නො කියැයුතු මැ යැ …

87\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හට රාගය ප්‍රහීණ නො වේ ද? උසුන්මුල් වූයේ මුදුන්සුන් තලක් සේ අවස්තුක වූයේ කළ ආභාව ඇතියේ මතුයෙහි නූපදනා සැහැවි ඇතියේ නො වේ ද?

ප. පටිඤ්ඤා: එසේ යැ.

අනු. ඨ: එබැවින් රහත්හට රාගය ප්‍රහීණ යැ, උසුන්මුල් ඇතියේ මුදුන්සුන් තලක් සේ අවස්තුක කරන ලද, අනුභාවය කරන ලද මතුයෙහි නූපදනා සැහැවි ඇතියේ යැ.

අනු. පා: එහෙයින් භවත, ‘රහත්හු රහත්බැවින් පිරිහෙතී’ යි නො කියැයුතු යැ.

88\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හට ද්වෙෂය ප්‍රහීණ නො වේ ද? … මොහය ප්‍රහීණ නො වේ ද? … මානය ප්‍රහීණ නො වේ ද? … දෘෂ්ටිය ප්‍රහීණ නො වේ ද? … විචිකිත්සා ප්‍රහීණ නො වේ ද? … ස්ත්‍යානය ප්‍රහීණ නො වේ ද … ඖද්ධත්‍යය ප්‍රහීණ නො වේ ද … අහ්‍රීකය ප්‍රහීණ නො වේ ද … අනපත්‍රපා ප්‍රහීණ නො වේ ද, උසුන්මුල් ඇතියේ මුදුන්සුන් තලක් සේ අවස්තුක කරන ලද්දේ අනුභාවය කරන ලදුයේ මතුයෙහි නූපදනා සැහැවි ඇතියේ නො වේ ද?

ප. පටිඤ්ඤා: එසේ යැ.

අනු. ඨ: එබැවින් රහත්හට අනපත්‍රපා ප්‍රහීණ වෙයි, උසුන්මුල් වූයේ මුදුන්සුන් තලක් සේ කළ අවස්තුකභාවය ඇතියේ කළ අනභාව ඇතියේ මතුයෙහි නූපදනා සැහැවි ඇතියේ වෙයි.

අනු. පා: එහෙයින් භවත, ‘රහත්හු රහත්බැවින් පිරිහෙතී’ නො කියැයුතු මැ යැ.

89\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු විසින් රාගප්‍රහාණය පිණිස මාර්‍ගය භාවිත මැ නො?

ප. පටිඤ්ඤා: එසේ යැ.

අනු. ඨ: එබැවින් රහත්හු විසින් රාගප්‍රහාණය පිණිස මාර්‍ගය භාවිත වෙයි.

අනු. පා: එහෙයින් භවත, ‘රහත්හු රහත්බැවින් පිරිහෙතී’ නො කියැයුතු මැ යැ.

90\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු විසින් රාගප්‍රහාණය පිණිස සතර සීවටන්හු භාවිත නො වේ ද? … සම්‍යක්ප්‍රධානයෝ භාවිත නො වේ ද? … ඍද්ධිපාදයෝ භාවිත නො වේ ද? … ඉන්ද්‍රියයෝ භාවිත නො වේ ද? … බලයෝ භාවිත නො වේ ද? බොධ්‍යඞ්ගයෝ භාවිත නො වේ ද?

ප. පටිඤ්ඤා: එසේ යැ.

අනු. ඨ: එබැවින් රහත්හු විසින් රාගප්‍රහාණය පිණිස බොධ්‍යඞ්ගයෝ භාවිත වෙති.

අනු. පා: එහෙයින් භවත, ‘රහත්හු රහත්බැවින් පිරිහෙතී’ නො කියැයුතු මැ යැ.

91\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු විසින් ද්වෙෂප්‍රහාණය පිණිස … අනපත්‍රපා ප්‍රහාණය පිණිස මාර්‍ගය භාවිත නො වේ ද? … බොධ්‍යඞ්ගයෝ භාවිත නො වේ ද?

ප. පටිඤ්ඤා: එසේ යැ.

අනු. ඨ: එබැවින් රහත්හු විසින් අනපත්‍රපා ප්‍රහාණය පිණිස බොධ්‍යඞ්ගයෝ භාවිත වෙති.

අනු. පා: එහෙයින් භවත, ‘රහත්හු රහත්බැවින් පිරිහෙතී’ නො කියැයුතු මැ යැ.

92\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු වීතරාග වීතදොස වීතමොහ වූවාහු කළ කරණී ඇතියාහු බහාතැබූ කෙලෙස්බර ඇතියාහු පැමිණි ස්වාර්‍ත්‍ථ ඇතියාහු ක්‍ෂය කළ භවසංයොජන ඇතියාහු සම්‍යග්ඥානයෙන් දැන විමුක්ත වූවාහු නඟාහළ කෙලෙස්කණයම ඇත්තාහු විසුළ පරිඛා ඇතියාහු උපුළ ඉන්ද්‍රඛීල ඇතියාහු අගුළු රහිත වූවාහු නික්ලෙශ වූවාහු පතිත වූ මානධ්වජ ඇතියාහු පතිත වූ (ස්කන්‍ධාදි) බර ඇතියාහු (සතර යොගයෙන්) විසංයුක්ත වූවාහු මොනොවට දිනනලද (මාර) විජය ඇතියාහු නො වෙත් ද? ඔබ විසින් දුඃඛය පරිඥාත නො වේ ද? සමුදය ප්‍රහීණ නො වේ ද? නිරොධය සාක්‍ෂාත්කෘත නො වේ ද? මාර්‍ගය භාවිත නො වේ ද? ස්වලක්‍ෂණ විසින් දතයුත්ත ස්වලක්‍ෂණ විසින් දන්නා ලද නො වේ ද? සාමාන්‍ය ලක්‍ෂණ විසින් දතයුත්ත සාමාන්‍ය ලක්‍ෂණ විසින් දන්නා ලද නො වේ ද? ප්‍රහීණ කළයුත්ත ප්‍රහීණ නො වේ ද? භාවනා කළයුත්ත භාවිත නො වේ ද? ප්‍රත්‍යක්‍ෂ කළයුත්ත ප්‍රත්‍යක්‍ෂ කරන ලද නො වේ ද?

ප. පටිඤ්ඤා: එසේ යැ.

අනු. ඨ: එබැවින් රහත්හු වීතරාගයහ වීතද්වෙෂයහ වීතමොහයහ … සාක්‍ෂාත්කර්‍තව්‍යය සාක්‍ෂාත්කෘත යැ.

අනු. පා: එහෙයින් භවත, ‘රහත්හු රහත් බැවින් පිරිහෙතී’ නො කියැයුතු මැ යැ.

93\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: සමයවිමුක්ත රහත්හු (මෘදවින්ද්‍රිය හෙයින්,) රහත් බැවින් පිරිහෙති, අසමයවිමුක්ත රහත්හු (තීක්‍ෂෙණන්ද්‍රිය හෙයින්), රහත් බැවින් නො පිරිහෙති.1

1. සමය – අසමය විමුක්ත පිළිබඳ යථාර්‍ථාවබොධය පිණිස, මජ්ඣිම නිකාය – මහාසාරොපම සූත්‍ර අර්‍ථකථා – පිටුව 193, අඞ්ගුත්තර – එකාදසමනිපාත 2 වර්‍ග – නන්දිය සූත්‍ර, – අර්‍ථකථා – පිටුව 864 ද බලන්න.

ස. පු: සමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

ස. පු: අසමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

94\. ස. පු: සමයවිමුක්ත රහත්හට රාගය ප්‍රහීණ යැ, රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හට රාගය ප්‍රහීණ යැ. අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

95\. ස. පු: සමයවිමුක්ත රහත්හට ද්වෙෂය ප්‍රහීණ යැ … අනපත්‍රපා ප්‍රහීණ යැ, සමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හට ද්වෙෂය ප්‍රහීණ යැ … අනපත්‍රපා ප්‍රහීණ යැ, අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

96\. ස. පු: සමයවිමුක්ත රහත්හු විසින් රාගප්‍රහාණයට මාර්‍ගය භාවිත යැ. සමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හු විසින් රාගප්‍රහාණය පිණිස මාර්‍ගය භාවිත යැ. අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

97\. ස. පු: සමයවිමුක්ත රහත්හු විසින් රාගප්‍රහාණයට සතිපට්ඨානයෝ භාවිතයහ. … සම්‍යක්ප්‍රධානයෝ භාවිතයහ … ඍද්ධිපාදයෝ භාවිතයහ. … බොධ්‍යඞ්ගයෝ භාවිතයහ. සමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හු විසින් රාගප්‍රහාණය පිණිස බොධ්‍යඞ්ගයෝ භාවිතයහ. අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

98\. ස. පු: සමයවිමුක්ත අර්‍හත්හු විසින් ද්වෙෂප්‍රහාණය පිණිස … අනපත්‍රපා ප්‍රහාණය පිණිස මාර්‍ගය භාවිත වෙයි … බොධ්‍යඞ්ගයෝ භාවිත වෙති. සමයවිමුක්ත රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හු විසින් අනපත්‍රපා ප්‍රහාණය පිණිස මාර්‍ගය භාවිත වෙයි. … බොධඞ්ගයෝ භාවිත වෙති. අසමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

99\. ස. පු: සමයවිමුක්ත රහත්හු වීතරාගයහ, වීතදොසයහ, වීතමොහයහ, කළ කරණී ඇතියහ, බහාතැබූ කෙලෙස්බර ඇතියහ, ලැබූ ස්වාර්‍ථ ඇතියහ, ක්‍ෂය වූ භවසංයොජන ඇතියහ, මොනොවට දැන මිදුණහ, ඔසවාලූ කෙලෙස් පරිඝ ඇතියහ, විසුරුවා හළ කර්‍මාභිසංස්කාර සඞ්ඛ්‍යාත පරිඛා ඇතියහ, බිඳහළ තෘෂ්ණා සඞ්ඛ්‍යාත එෂිකා ඇතියහ, බිඳලූ ඔරම්භාගියසංයොජන සඞ්ඛ්‍යාත අගුළු ඇත්තාහ, කෙලෙස් රහිතයහ, හෙලූ මානධ්වජ ඇතියහ, පතිත ස්කන්‍ධභාරාදි භාර ඇතියහ, සර්‍වක්ලෙශයන් කෙරෙන් විසංයුක්තයහ, මොනොවට දිනූ ක්ලෙශවිජය ඇතියහ. ඔහු විසින් දුඃඛය පරිඥාත යැ, සමුදය ප්‍රහීණ යැ, නිරොධය සාක්ෂාත්කෘත යැ, මාර්‍ගය භාවිත යැ, අභිඥෙයධර්‍ම අභිඥාත යැ, පරිඥෙයධර්‍ම පරිඥාත යැ, ප්‍රහාතව්‍යධර්‍ම ප්‍රහීණ යැ, භාවිතව්‍යධර්‍ම භාවිත යැ, සාක්‍ෂාත්කර්‍තව්‍යධර්‍ම සාක්ෂාත්කෘත යැ. සමයවිමුක්ත ඒ රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: අසමයවිමුක්ත රහත්හු විතරාගයහ, වීතදොසයහ, වීතමොහයහ … සාක්‍ෂාත්කර්‍තව්‍යධර්‍ම සාක්‍ෂාත්කෘත යැ. අසමයවිමුක්ත ඒ රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

100\. ස. පු: අසමයවිමුක්ත රහත්හට රාගය ප්‍රහීණ යැ, අසමයවිමුක්ත රහත්හු රහත් බැවින් නො පිරිහෙත් ද?

ප. පටිඤ්ඤා: එසේ යැ.

ස. අනු: සමයවිමුක්ත රහත්හට රාගය ප්‍රහීණ යැ, සමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

101\. ස. පු: අසමයවිමුක්ත රහත්හට ද්වෙෂය ප්‍රහීණ යැ … අනපත්‍රපා ප්‍රහීණ යැ. අසමයවිමුක්ත රහත්හු රහත් බැවින් නො පිරිහෙත් ද?

ප. පටිඤ්ඤා: එසේ යැ.

ස. අනු: සමයවිමුක්ත රහත්හට අනපත්‍රපා ප්‍රහීණ යැ, සමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

102\. ස. පු: අසමයවිමුක්ත රහත්හු විසින් රාගප්‍රහාණයට මාර්‍ගය භාවිතා වෙයි … බොධ්‍යඞ්ගයෝ භාවිත වෙති. අසමයවිමුක්ත රහත්හු රහත් බැවින් නො පිරිහෙත් ද?

ප. පටිඤ්ඤා: එසේ යැ.

ස. අනු: සමයවිමුක්ත රහත්හු විසින් රාගප්‍රහාණයට මාර්‍ගය භාවිත වෙයි … බොධ්‍යඞ්ගයෝ භාවිත වෙති. සමයවිමුක්ත රහත්හු රහත් බැවින් පිරිහෙත් ද?

ප. පටි: එසේ නො කියැයුතු මැ යැ …

103\. ස. පු: අසමයවිමුක්ත රහත්හු විසින් ද්වෙෂප්‍රහාණයට මාර්‍ගය භාවිතා වෙයි … අනපත්‍රපා ප්‍රහාණයට මාර්‍ගය භාවිතා වෙයි … බොධ්‍යඞ්ගයෝ භාවිත වෙති. අසමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ යැ.

ස. අනු: සමයවිමුක්ත රහත්හු විසින් අනපත්‍රපා ප්‍රහාණයට මාර්‍ගය භාවිත වෙයි. … බොධ්‍යඞ්ගයෝ භාවිත වෙති. සමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

104\. ස. පු: අසමයවිමුක්ත රහත්හු වීතරාගයහ, වීතදොසයහ වීතමොහයහ … සාක්‍ෂාත්කර්‍තව්‍යය සාක්ෂාත්කෘත යැ. අසමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ යැ.

ස. අනු: සමයවිමුක්ත රහත්හු වීතරායහ, වීතද්වෙෂයහ, වීතමොහයහ … සාක්‍ෂාත්කර්‍තව්‍යය සාක්‍ෂාත්කෘත යැ. සමයවිමුක්ත රහත්හු රහත් බැවින් නො පිරිහෙත් ද?

ප. පටි: එසේ නො කියැයුතු මැ යැ …

105\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සැරියුත් තෙරණුවෝ රහත් බැවින් පිරිහුන්හු ද?

ප. පටි: එසේ නො කියැයුතු මැ යැ …

ස. පු: මුගලන් තෙරණුවෝ … මහසුප් තෙරණුවෝ … මහකසයින් තෙරණුවෝ … මහාකොට්ඨිත තෙරණුවෝ … මහාපන්ථක තෙරණුවෝ රහත් බැවින් පිරිහුණු සේක් ද?

ප. පටි: එසේ නො කියැයුතු මැ යැ …

ස. අනු: සැරියුත් තෙරණුවෝ රහත් බැවින් නො පිරිහුණු සේක් ද?

ප. පටිඤ්ඤා: එසේ යැ.

අනු. ඨ: එබැවින් සැරියුත් තෙරණුවෝ රහත් බැවින් නො පිරිහුණුහ.

අනු. පා: එහෙයින් භවත, “රහත්හු රහත් බැවින් පිරිහෙතී” නො කියැයුතු මැ යැ.

ස. අනු: මුගලන් තෙරණුවෝ … මහසුප් තෙරණුවෝ … මහකසයින් තෙරණුවෝ … මහාකොට්ඨිත තෙරණුවෝ … මහාපන්‍ථක තෙරණුවෝ රහත් බැවින් නො පිරිහුණු සේක් ද?

ප. පටිඤ්ඤා: එසේ යැ.

අනු. ඨ: එබැවින් මහාපන්ථක තෙරණුවෝ රහත් බැවින් නො පිරිහුණහ.

අනු. පා: එහෙයින් භවත, “රහත්හු රහත් බැවින් පිරිහෙතී” නො කියැයුතු මැ යැ.

ආර්‍ය්‍යපුද්ගලසංසන්‍දනා යි.

106\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: භගවත්හු විසින් වදාරන ලද මැ නො?

“බුද්ධශ්‍රමණයන් වහන්සේ විසින් උත්තමහීනභෙද වශයෙන් උච්චාවච ප්‍රතිපදාවෝ ප්‍රකාශිතයහ. නිර්‍වාණපාරයට ද්වීගුණ කොට නො යෙති. (එක් මගින් දෙවරක් නො යෙති.) මේ පාරය එකගුණ කොට ස්පර්‍ශාර්‍හ යයි ද නො දන්නා ලදි. (ක්ලෙශප්‍රහාණ මාර්‍ග සතරක් ඇති හෙයින් එකමාර්‍ගයෙන් මැ ස ක්ලෙශප්‍රහාණය නො වන හෙයිනි. අර්‍හත්‍වය සිද්ධවන්නේ එක් මාර්‍ගයකිනි)” යි වදාළ සූත්‍රාන්තයෙක් ඇත්තේ මැ නො?

ප. පටිඤ්ඤා: එසේ යැ.

ස. නිග: එයින් ‘රහත්හු රහත් බැවින් පිරිහෙති’ යි නො කියැයුතු මැ යැ.

107\. ස. පු: රහත්හු රහත්බැවින් පිරිහෙත් ද?

ප. පටිඤ්ඤා: එසේ යැ.

ස. අනු: සුන් කෙලෙස්වට පිළිබඳ නැවැත සිඳියැයුතු කිසිත් ඇද්ද?

ප. පටි: එසේ නො කියැයුතු මැ යැ …

ස. පු: සුන් කෙලෙස්වට පිළිබඳ නැවැත සිඳියැයුතු කිසිත් ඇද්ද?

ප. පටිඤ්ඤා: එසේ යැ. (පුන පුළුවුස්නා ලදු වැ මෘද්වින්ද්‍රිය පුද්ගලයා සඳහා පිළින කෙරෙයි.)

ස. අනු: භගවත්හු විසින් වදාරන ලද මැ නො?

“යම් රහතක්හට (කළ කරණී ඇතියෙන්) සතර මඟ කිස නැද්ද, එහෙයින් තෘෂ්ණා නැතියේ වේ ද, කෙලෙස් විසින් ආදාන (ගැනුම) නැතියේ වේ ද, ක්ලෙශෞඝ හා ක්ලෙශපාශ සමූහත වේ ද, එබැවින් සුන් කෙලෙස්වට පිළිබඳ නැවැත සිඳියැයුතු කිසිත් ඔහුට නැති” යි වදාළ සූත්‍රාන්තයෙක් ඇත් මැ නු?

ප. පටිඤ්ඤා: එසේ යැ.

ස. නිග: එයින් සුන් කෙලෙස්වට පිළිබඳ නැවත සිඳියැයුතු කිසිත් ඇතියි නො කියැයුතු මැ යැ.

108\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: කළ හෙවත් භාවිත මාර්‍ගයාගේ නැවැත ප්‍රතිචයභාවනායෙක් ඇද්ද?

ප. පටි: එසේ නො කියැයුතු මැ යැ …

ස. පු: භාවිත මාර්‍ගයා ගේ නැවැත භාවනායෙක් ඇද්ද?

ප. පටිඤ්ඤා: එසේ යැ.

ස. අනු: භගවත්හු විසින් වදාරන ලද මැ නු?

සම්‍යක් විමුක්ත වූ ශාන්ත වූ සිත් ඇති ඒ අර්‍හත් මහණහට භාවිත මාර්‍ගයාගේ නැවැත භාවනායෙක් නැත. එයින් කරණී නැත.

යම්සේ එකඝන ශෛලපර්‍වතයෙක් වයින් නො සැලේ ද, එසේ ඉෂ්ට වූ ත් අනිෂ්ට වූ ත් රූප රස ශබ්ද ගන්‍ධ ස්පර්‍ශ යන හැම අරමුණුහු ද ධර්‍මාලම්බනයෝ ද උහු නො සලත්. ඒ තාදීහුගේ චිත්තය ස්ථිත වෙයි. විප්‍රමුක්ත වෙයි. ව්‍යය ද නුවණින් දක්නේ" යයි වදාළ සූත්‍රාන්තයෙක් ඇත් මැ නො?

ප. පටි: එසේ යැ.

ස. නිග: එයින් භාවිතමාර්‍ගයාගේ නැවැත භාවනායෙක් ඇතැ යි නො කියැයුතු මැ යැ.

109\. ප. පු: රහත්හු ‘රහත්බැවින් පිරිහෙති' යි නො කියැයුතු වේ ද?

ස. පටි: එසේ යැ.

ප. අනු: භගවත්හු විසින් තෙල වදාරන ලද මැ නො?

“මහණෙනි, සමයවිමුක්ත මහණහුගේ පරිහාණි පිණිස මේ දහම්හු පස්දෙනෙක් ඇත. කවර පස්දෙනෙක යත්: කම්මාරාමතා යැ, භස්සාරාමතා යැ, නිද්දාරාමතා යැ, සඞ්ගණිකාරාමතා යැ, යථාවිමුක්තචිත්තය ප්‍රත්‍යවෙක්‍ෂා නො කරන්නේ යැ යි. මහණෙනි, සමයවිමුක්ත මහණහුගේ පරිහාණි පිණිස මේ දහම්හු පස්දෙනෙක් ඇති” යි වදාළ සූත්‍රාන්තයෙක් ඇත්තේ මැ නො?

ස. පටිඤ්ඤා: එසේ යැ.

ප. නිග: එයින් රහත්හු රහත් බැවින් පිරිහෙත් මැ යැ.

110\. ස. පු: රහත්හට කම්මාරාමතා ඇද්ද? (පරවාදියා අළ සූත්‍රයෙහි එන පඤ්චධර්‍මයෝ අප්‍රාප්ති පරිහාණිය පිණිසත් ලෞකිකසමාපත්ති පරිහාණිය පිණිසත් වැටෙති. ඒ වනාහි ප්‍රාප්ත අර්‍හත් ඵලයාගේ පරිහාණිය පිණිස යයි සලකයි. එයින් තෙල ප්‍රශ්නය නඟයි.)

ප. පටි: එසේ නො කියැයුතු මැ යැ … (අසමයවිමුක්තයා සඳහා ප්‍රතික්‍ෂෙප යි.)

ස. පු: රහත්හට කම්මාරාමතා ඇද්ද?

ප. පටිඤ්ඤා: එසේ යැ (සමයවිමුක්තයා සඳහා පිළින යි.)

ස. අනු: රහත්හට රාගයෙක් කාමරාගයෙක් කාමරාග – පර්‍ය්‍යුත්‍ථානයෙක් කාමරාගසංයොජනයෙක් කාමෞඝයෙක් කාමයොගයෙක් කාමච්ඡන්ද නීවරණයෙක් ඇද්ද?

ප. පටි: එසේ නො කියැයුතු මැ යැ …

ස. අනු: රහත්හට භස්සාරාමතා ඇද්ද? රහත්හට නිද්දාරාමතා ඇද්ද? රහත්හට සඞ්ගණිකාරාමතා ඇද්ද?

ප. පටි: එසේ නො කියැයුතු මැ යැ …

111\. ස. පු: රහත්හට සඞ්ගණිකාරාමතා ඇද්ද?

ප. පටිඤ්ඤා: එසේ යැ.

ස. අනු: රහත්හට රාගයෙක් කාමරාගයෙක් කාමරාග – පර්‍ය්‍යුත්‍ථානයෙක් කාමරාගසංයොජනයෙක් කාමෞඝයෙක් කාමයොගයෙක් කාමච්ඡන්දනීවරණයෙක් ඇද්ද?

ප. පටි: එසේ නො කියැයුතු මැ යැ …

112\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු රහත් බැවින් පිරිහෙන්නාහු කිමෙකින් පර්‍ය්‍යුත්‍ථිත වැ පිරිහෙත් ද?

ප. පටිඤ්ඤා: රාගපර්‍ය්‍යුත්‍ථිත වැ පිරිහෙත්.

ස. අනු: පර්‍ය්‍යුත්‍ථානය කුමක් නිසා උපදනේ වේ ද?

ප. පටිඤ්ඤා: අනුශය නිසා උපදනේ වෙයි.

ස. අනු: රහත්හට අනුශය ඇද්ද?

ප. පටි: එසේ නො කියැයුතු මැ යැ …

ස. පු: රහත්හට අනුශය ඇද්ද?

ප. පටිඤ්ඤා: එසේ යැ. (තික්ඛින්ද්‍රිය මුදින්‍ද්‍රිය විසින් පිළිකෙව් හා පිළින යි.)

ස. අනු: රහත්හට කාමරාගානුසය පටිඝානුසය මානානුසය දිට්ඨානුසය විචිකිච්ඡානුසය භවරාගානුසය අවිජ්ජානුසය ඇද්ද?

ප. පටි: එසේ නො කියැයුතු මැ යැ …

ස. අනු: රහත්හු රහත් බැවින් පිරිහෙන්නාහු කිමෙකින් පර්‍ය්‍යුත්‍ථිත ව පිරිහෙත් ද?

ප. පටිඤ්ඤා: ද්වෙෂපර්‍ය්‍යුත්‍ථිත වැ පිරිහෙත් … මොහපර්‍ය්‍යුත්‍ථිත වැ පිරිහෙත්.

ස. අනු: පර්‍ය්‍යුත්‍ථානය කුමක් නිසා උපදනේ වේ ද?

ප. පටිඤ්ඤා: අනුශය නිසා උපදනේ වෙයි.

ස. අනු: රහත්හට අනුශය ඇද්ද?

ප. පටි: එසේ නො කියැයුතු මැ යැ …

ස. අනු: රහත්හට අනුශය ඇද්ද?

ප. පටිඤ්ඤා: එසේ යැ.

ස. අනු: රහත්හට කාමරාගානුශය … අවිද්‍යානුශය ඇද්ද?

ප. පටි: එසේ නො කියැයුතු මැ යැ …

113\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත් බැවින් පිරිහී යන රහත්හට කිමෙක් නම් උපචයට යේ ද? රාගය උපචයට යේ ද? සක්කායදිට්ඨි උපචයට යේ ද? විචිකිච්ඡා උපචයට යේ ද? සීලබ්බතපරාමාස උපචයට යේ ද?

ප. පටි: එසේ නො කියැයුතු මැ යැ …

ස. අනු: ද්වෙෂය උපචයට යේ ද? … මොහය උපචයට යේ ද? සක්කායදිට්ඨි උපචයට යේ ද? විචිකිච්ඡා උපචයට යේ ද? සීලබ්බතපරාමාස උපචයට යේ ද?

ප. පටි: එසේ නො කියැයුතු මැ යැ …

114\. ස. පු: රහත්හු රහත් බැවින් පිරිහෙත් ද?

ප. පටිඤ්ඤා: එසේ යැ.

ස. අනු: රහත්හු (කුශලාකුශල විපාක) රැස් කෙරෙත් ද?

ප. පටි: එසේ නො කියැයුතු මැ යැ …

ස. අනු: රහත්හු (ඵලයෙහි සිටි වන බැවින් විපාක) නෙරත් ද?

ප. පටි: එසේ නො කියැයුතු මැ යැ …

ස. අනු: රහත්හු ක්ලෙශයන් හැරපියත් ද?

ප. පටි: එසේ නො කියැයුතු මැ යැ …

ස. අනු: රහත්හු (තෘෂ්ණාදීන්) ගනිත් ද?

ප. පටි: එසේ නො කියැයුතු මැ යැ …

ස. අනු: රහත්හු (තෘෂ්ණා සංසීවන වශයෙන්) බැඳෙත් ද?

ප. පටි: එසේ නො කියැයුතු මැ යැ …

ස. අනු: රහත්හු (මාන වශයෙන්) හුවාගනිත් ද?

ප. පටි: එසේ නො කියැයුතු මැ යැ …

ස. අනු: රහත්හු (ක්ලෙශාග්නිය) නිවාපියත් ද?

ප. පටි: එසේ නො කියැයුතු මැ යැ …

115\. ස. අනු: රහත්හු (කුශලාකුශලයන් ප්‍රහීණ බැවින් උන්ගේ විපාක) වළඳ නො කරන්නාහු, (ඵලයෙහි සිටි වන බැවින්) නො නස්නාහු (ප්‍රතිප්‍රශ්‍රබ්ධිප්‍රහාණයෙහි සිටි වන බැවින්) කෙලෙස් නසා සිටියාහු නො වේ ද?

ප. පටිඤ්ඤා: එසේ යැ.

අනු: ඨ: එසේ වන බැවින් රහත්හු (කුශලාකුශලයන් ප්‍රහීණ බැවින් උන්ගේ විපාක) වළඳ නො කරන්නාහු, (ඵලයෙහි සිටි වන බැවින්) නො නස්නාහුදු, (ප්‍රතිප්‍රශ්‍රබ්ධිප්‍රහාණයෙහි සිටි වන බැවින්) කෙලෙස් නසා සිටියාහු වෙති.

අනු. පා: භවත, ‘රහත්හු රහත් බැවින් පිරිහෙති’ යි නො කියැයුතු මැ යැ.

116\. ස. අනු: රහත්හු (ප්‍රහාතව්‍යාභාවයෙන් ක්ලෙශයන්) නො හරනාහු, (තෘෂ්ණා මාන දෘෂ්ටීන් ගෘහීතව්‍යාභාවයෙන්) නො ගන්නාහු, හැරපියා සිටියාහු නො වේ ද?

ප. පටිඤ්ඤා: එසේ යැ.

අනු: ඨ: එබැවින් රහත්හු නො හරනාහු නො ගන්නාහු හැරපියා සිටියාහු වෙති.

අනු. පා: භවත, ‘රහත්හු රහත් බැවින් පිරිහෙතී’ නො කියැයුතු මැ යැ.

117\. ස. අනු: රහත්හු තෘෂ්ණා විසින් නො හිවන්නාහු, මාන විසින් නො හුවන්නාහු, විසීවන කොට සිටියාහු නො වේ ද?

ප. පටිඤ්ඤා: එසේ යැ.

අනු: ඨ: එබැවින් රහත්හු නො හිවන්නාහු නො හුවන්නාහු විසීවන කොට සිටියාහු වෙති.

අනු. පා: භවත, ‘රහත්හු රහත් බැවින් පිරිහෙති’ යි නො කියැයුතු මැ යැ.

118\. ස. අනු: රහත්හු කෙලෙස් ගිනි නො නිවන්නාහු, කෙලෙස් ගිනි නො දල්වන්නාහු, කෙලෙස් ගිනි නිවාපියා සිටියාහු නො වේ ද?

ප. පටිඤ්ඤා: එසේ යැ.

අනු: ඨ: එබැවින් රහත්හු නො නිවන්නාහු, නො දල්වන්නාහු, නිවාපියා සිටියාහු වෙති.

අනු. පා: භවත, ‘රහත්හු රහත් බැවින් පිරිහෙතී’ නො කියැයුතු මැ යැ.

පරිහානිකථා නිමි.

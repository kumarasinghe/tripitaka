ත්‍රිපිටකය » අභිධර්ම පිටකය » ධාතුකථා ප්‍රකරණය » නිර්දේශ

# 12\. සම්ප්‍රයුක්තයෙන් සඞ්ගෘහීත අසඞ්ගෘහීත පද නිර්දේශය

1\. වේදනාස්කන්ධය හා සමග යම් ධර්ම කෙනෙක් ... සංඥාස්කන්ධය හා සමග යම් ධර්ම කෙනෙක් ... සංස්කාරස්කන්ධය හා සමග යම් ධර්ම කෙනෙක් සම්ප්‍රයුක්ත වූවාහු ද, ඒ ධර්මයෝ කෙතෙක් ස්කන්ධයන් විසින් කෙතෙක් ආයතනයන් විසින් කෙතෙක් ධාතූන් විසින් සඞ්ගෘහීත ද යත්: ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු අටක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් දස ධාතුවක් විසින් අසඞ්ගෘහීත වෙත්.

2\. විඥානස්කන්ධය හා සමග යම් ධර්ම කෙනෙක් ... මනායතනය හා සමග යම් ධර්ම කෙනෙක් … චක්ෂුර්විඥානධාතුව හා සමග යම් ධර්ම කෙනෙක් ... මනෝධාතුව හා සමග යම් ධර්ම කෙනෙක් ... මනෝවිඥාන ධාතුව හා යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

3\. සමුදය සත්‍යය හා සමග යම් ධර්ම කෙනෙක් ... මාර්ග සත්‍යය භා සමග යම් ධර්ම කෙනෙක් සම්ප්‍රයුක්ත වූවාහු ද, ඒ ධර්මයෝ සතර ස්කන්ධයක් විසින් ආයතනද්වයක් විසින් ධාතුද්වයක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

4\. මනින්ද්‍රිය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධද්වයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

5\. සුඛින්ද්‍රිය හා සමග යම් ධර්ම කෙනෙක් ... දුඃඛින්ද්‍රිය හා සමග යම් ධර්ම කෙනෙක් - සෝමනස්සින්ද්‍රිය හා සමග යම් ධර්ම කෙනෙක් - දෝමනස්සින්ද්‍රිය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

6\. උපේක්ඛින්ද්‍රිය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් ආයතන දෙකක් විසින් සප්ත ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් එකොළොස් ධාතුවක් විසින් අසඞ්ගෘහීත වෙත්.

7\. සද්ධින්ද්‍රිය හා සමග යම් ධර්ම කෙනෙක් ... විරීයින්ද්‍රිය හා සමග යම් ධර්ම කෙනෙක් - සතින්ද්‍රිය හා සමග යම් ධර්ම කෙනෙක් - සමාධින්ද්‍රිය හා සමග යම් ධර්ම කෙනෙක් - පඤ්ඤින්ද්‍රිය හා සමග යම් ධර්ම කෙනෙක් - අනඤ්ඤාතඤ්ඤස්සාමීතින්ද්‍රිය හා සමග යම් ධර්ම කෙනෙක් - අඤ්ඤින්ද්‍රිය හා සමග යම් ධර්ම කෙනෙක් - අඤ්ඤාතාවින්ද්‍රිය හා සමග යම් ධර්ම කෙනෙක් - අවිද්‍යාව හා සමග යම් ධර්ම කෙනෙක් - අවිද්‍යාප්‍රත්‍යයෙන් වූ සංස්කාරයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීතත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

8\. සංස්කාර ප්‍රත්‍යයෙන් වූ විඥානය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් එකොළොස් ආයතනයක් විසින් ස‍තළොස් ධාතුවක් විසින් අසඞ්ගෘහීත වෙත්.

9\. ෂඩායතන ප්‍රත්‍යයෙන් වූ ස්පර්ශය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු අටක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් දස ධාතුවක් විසින් අසඞ්ගෘහීත වෙත්.

10\. ස්පර්ශ ප්‍රත්‍යයෙන් වූ වේදනාව හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු අටක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් දස ධාතුවක් විසින් අසඞ්ගෘහීත වෙත්.

11\. වේදනා ප්‍රත්‍යයෙන් වූ තෘෂ්ණාව හා සමග යම් ධර්ම කෙනෙක් ... තෘෂ්ණා ප්‍රත්‍යයෙන් වූ උපාදානය හා සමග යම් ධර්ම කෙනෙක් - කර්මභවය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

12\. ශෝකය හා සමග යම් ධර්ම කෙනෙක් ... දුඃඛය හා සමග යම් ධර්ම කෙනෙක් - දෞර්මනස්‍යය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

13\. උපායාසය හා සමග යම් ධර්ම කෙනෙක් ... සතිපට්ඨානය හා සමග යම් ධර්ම කෙනෙක් - සම්මප්පධානය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

14\. ඉද්ධිපාදය හා සමග යම් ධර්ම කෙනෙක් සම්ප්‍රයුක්ත වූවාහු ද, ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

15\. ධ්‍යානය හා සමග යම් ධර්ම කෙනෙක් සම්ප්‍රයුක්ත වූවාහු ද, ... ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත ද යත්: ස්කන්ධ දෙකක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

16\. අප්‍රාමාණත්‍යය හා සමග යම් ධර්ම කෙනෙක් ... පඤ්චෙන්ද්‍රියයන් හා සමග යම් ධර්ම කෙනෙක් පඤ්ච බලයන් හා සමග යම් ධර්ම කෙනෙක් සප්තබොධ්‍යඞ්ගයන් හා සමග යම් ධර්ම කෙනෙක් - ආර්‍ය්‍යඅෂ්ටාංගික මාර්ගය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙත්.

කෙතෙක් ස්කන්ධාදීන් විසින් අසඞ්ගෘහීත ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

17\. ස්පර්ශ හා සමග යම් ධර්ම කෙනෙක් ... චේතනාව හා සමග යම් ධර්ම කෙනෙක් - මනසිකාරය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් - ආයතන දෙකක් විසින් ධාතු අටක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: එක් ස්කන්ධයක් විසින් දස ආයතනයක් විසින් දස ධාතුවක් විසින් අසඞ්ගෘහීත වෙත්.

18\. වේදනාව හා සමග යම් ධර්ම කෙනෙක් ... සංඥාව හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් ආයතන දෙකක් විසින් ධාතු අටක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: ස්කන්ධ දෙකක් විසින් දස ආයතනයක් විසින් දස ධාතුවක් විසින් අසඞ්ගෘහීත වෙත්.

19\. චිත්ත ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: ස්කන්ධ දෙකක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

20\. අධිමෝක්ෂය හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: එක් ස්කන්ධයෙකින් දස ආයතනයක් විසින් පසළොස් ධාතුවක් විසින් අසඞ්ගෘහීත වෙත්.

21\. සුඛ වේදනා සම්ප්‍රයුක්ත වූ ධර්මයන් හා සමග යම් ධර්ම කෙනෙක් ... දුක්ඛ වේදනා සම්ප්‍රයුක්ත වූ ධර්මයන් හා සමග යම් ධර්ම කෙනෙක් - අදුක්ඛමසුඛවේදනා සම්ප්‍රයුක්ත වූ ධර්මයන් හා සමග යම් ධර්ම කෙනෙක් - සවිතර්ක සවිචාර ධර්මයන් හා සමග යම් ධර්ම කෙනෙක් - අවිතර්ක විචාරමාත්‍ර වූ ධර්මයන් හා සමග යම් ධර්ම කෙනෙක් - ප්‍රීතිසහගත ධර්මයන් හා සමග යම් ධර්ම කෙනෙක් - සුඛසහගත ධර්මයන් හා සමග යම් ධර්ම කෙනෙක් - උපේක්ෂා සහගත ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ එක් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

22\. හේතු ධර්මයන් හා සමග යම් ධර්ම කෙනෙක් ... හේතු ද වූ මැ සහේතුක ද වූ ධර්මයන් හා සමග යම් ධර්ම කෙනෙක් - හේතු ද වූ මැ හේතු සම්ප්‍රයුක්ත ද වූ ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද, ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

23\. සහේතුක ද වූ මැ නො ද හේතු වූ ධර්මයන් හා සමග යම් ධර්ම කෙනෙක් ... හේතුසම්ප්‍රයුක්ත ද වූ මැ නො ද හේතු ධර්මයන් හා සමග යම් ධර්ම කෙනෙක් - හේතු නො වූ සහේතුක ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ එක් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

24\. ආස්‍රව ධර්මයන් හා සමග යම් ධර්ම කෙනෙක් ... ආස්‍රව ද වූ මැ සාස්‍රව ද වූ ධර්මයන් හා සමග යම් ධර්ම කෙනෙක් - ආස්‍රව ද වූ මැ ආස්‍රව සම්ප්‍රයුක්ත ද වූ ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත් : එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

25\. ආස්‍රව සම්ප්‍රයුක්ත ද වූ මැ නො ද ආස්‍රව ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ එක් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

26\. සංයෝජන ධර්මයන් හා සමග යම් ධර්ම කෙනෙක් ... ග්‍රන්ථ ධර්මයන් හා සමග යම් ධර්ම කෙනෙක් - ඕඝ ධර්මයන් හා සමග යම් ධර්ම කෙනෙක් - යෝග ධර්මයන් හා සමග යම් ධර්ම කෙනෙක් - නීවරණ ධර්මයන් හා සමග යම් ධර්ම කෙනෙක් - පරාමර්ශ ධර්මයන් හා සමග යම් ධර්ම කෙනෙක් - පරාමර්ශ ද වූ මැ පරාමෘෂ්ට ද වූ ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

27\. පරාමර්ශ සම්ප්‍රයුක්ත ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ එක් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති:

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

28\. චිත්ත ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද, ... ඒ ධර්මයෝ තුන් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: ස්කන්ධ දෙකක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

29\. චෛතසික ධර්මයන් හා සමග යම් ධර්ම කෙනෙක් ... චිත්තසම්ප්‍රයුක්ත ධර්මයන් හා සමග යම් ධර්ම කෙනෙක් - චිත්ත සංසෘෂ්ට ධර්මයන් හා සමග යම් ධර්ම කෙනෙක් - චිත්තසංසෘෂ්ට සමුත්ථාන ධර්මයන් හා සමග යම් ධර්ම කෙනෙක් - චිත්ත සංස්කෘෂ්ට සමුත්ථාන සහභූ ධර්මයන් හා සමග යම් ධර්ම කෙනෙක් - චිත්තසංසෘෂ්ට සමුත්ථානානුපරිවර්තී ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ එක් ස්කන්ධයක් විසින් එක් ආයතනයක් විසින් ධාතු සතක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් එකොළොස් ධාතුවක් විසින් අසඞ්ගෘහීත වෙත්.

30\. උපාදාන ධර්මයන් හා සමග යම් ධර්ම කෙනෙක් ... ක්ලේශ ධර්මයන් හා සමග යම් ධර්ම කෙනෙක් - ක්ලේශ ද වූ මැ සාංක්ලේශික ද වූ ධර්මයන් හා සමග යම් ධර්ම කෙනෙක් - ක්ලෙශ ද වූ මැ සංක්ලිෂ්ට ද වූ ධර්මයන් හා සමග යම් ධර්ම කෙනෙක් - ක්ලෙශ ද වූ මැ ක්ලේශ සම්ප්‍රයුක්ත ද වූ ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද ... ඒ ධර්මයෝ සතර ස්කන්ධයක් විසින් ආයතන දෙකක් විසින් ධාතු දෙකක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: එක් ස්කන්ධයක් විසින් දස ආයතනයක් විසින් සොළොස් ධාතුවක් විසින් අසඞ්ගෘහීත වෙත්.

31\. සංක්ලිෂ්ට ද වූ මැ නො ද ක්ලේශ වූ ධර්මයන් හා සමග යම් ධර්ම කෙනෙක් ... ක්ලේශ සම්ප්‍රයුක්ත ද වූ මැ නො ද ක්ලේශ වූ ධර්මයන් භා සමග යම් ධර්ම කෙනෙක් - සවිතර්ක ධර්මයන් හා සමග යම් ධර්ම කෙනෙක් - සවිචාර ධර්මයන් හා සමග යම් ධර්ම කෙනෙක් - සප්‍රීතික වූ ධර්මයන් හා සමග යම් ධර්ම කෙනෙක් - ප්‍රීතිසහගත ධර්මයන් හා සමග යම් ධර්ම කෙනෙක් - සුඛසහගත ධර්මයන් හා සමග යම් ධර්ම කෙනෙක් - උපේක්ෂා සහගත ධර්මයන් හා සමග යම් ධර්ම කෙනෙක් සම්ප්‍රයුක්ත වූවාහු ද, ඒ ධර්මයෝ කෙතෙක් ස්කන්ධයන් විසින් කෙතෙක් ආයතනයන් විසින් කෙතෙක් ධාතූන් විසින් සඞ්ගෘහීත ද යත්: ඒ ධර්මයෝ එක් ස්කන්ධයක් විසින් එක් ආයතනයක් විසින් එක් ධාතුවක් විසින් සඞ්ගෘහීත වෙති.

කෙතෙක් ස්කන්ධාදීන් විසින් අසඞ්ගෘහීත වෙත් ද යත්: සතර ස්කන්ධයක් විසින් එකොළොස් ආයතනයක් විසින් සතළොස් ධාතුවක් විසින් අසඞ්ගෘහීත වෙත්.

උද්දානය:

සතර නාමස්කන්ධයෝ යැ, මනායතන යැ, සප්තවිඥාන ධාතු යැ, සත්‍ය දෙක යැ, තුදුස් ඉන්ද්‍රියයෝ යැ, පටිච්චසමුප්පාදයෙහි දොළොස් පදයෝ යැ එයින් මත්තෙහි සොළොස් පදයෝ යැ, ත්‍රිකමාතෘකායෙහි අටපදයෝ යැ, ගොච්ඡකයෙහි තෙසාළිස් පදයෝ යැ, මහන්තර දුකයෙහි සප්ත පදයෝ යැ, පිට්ඨි දුකයෙහි සපදයෝ යැ යන මේ (එක් සිය විස්සක්) පදයෝ නව වැනි වූ උද්දෙශ පදයාගේ නිර්දේශයෙහි සඞ්ගෘහීත වෙත්.

සම්ප්‍රයුක්තයෙන් සඞ්ගෘහීත අසඞ්ගෘහීත පද නිර්දේශ නිමි.

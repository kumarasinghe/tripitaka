ත්‍රිපිටකය » අභිධර්ම පිටකය » ධාතුකථා ප්‍රකරණය » නිර්දේශ

# 8\. විප්‍රයුක්තයෙන් සම්ප්‍රයුක්ත පද නිර්දේශය

1\. රූපස්කන්ධය හා යම් ධර්ම කෙනෙක් විප්‍රයුක්ත වෙත් නම් ඒ ධර්මයෝ කෙතෙක් ස්කන්ධයන් හා සමග කෙතෙක් ආයතනයන් හා සමග කෙතෙක් ධාතූන් හා සමග සම්ප්‍රයුක්ත වෙත් ද යත්: (සම්ප්‍රයෝගයෙක්) නැති.

2\. වේදනාස්කන්ධය හා යම් ධර්ම කෙනෙක් ... සංඥා ස්කන්ධය හා යම් ධර්ම කෙනෙක් - සංස්කාර ස්කන්ධය හා යම් ධර්ම කෙනෙක් - විඥාන ස්කන්ධය හා යම් ධර්ම කෙනෙක් - සරණ ධර්මයන් හා යම් ධර්ම කෙනෙක් - අරණ ධර්මයන් හා යම් ධර්ම කෙනෙක් විප්‍රයුක්ත වෙත් නම්, ඒ ධර්මයෝ කෙතෙක් ස්කන්ධයන් හා කෙතෙක් ආයතනයන් හා කෙතෙක් ධාතූන් හා සම්ප්‍රයුක්තයෝ ද යත්: (සම්ප්‍රයෝගයෙක්) නැති.

උද්දානය:

ධර්මායතන යැ ද ධර්මධාතු යැ යළි ජීවිතේන්ද්‍රිය යැ නාම රූප යැ ෂඩායතන යැ ජාතියැ ජරා යැ මරණ යැ (ත්‍රිකදුක) මාතෘකායෙහි දෙ පදයෙකැ පළමුවන චුල්ලන්තර දුකයෙහි සත් වැදෑරුම් වූ පදයෝ යැ ගොච්ඡකයෙහි දස පදයෙකැ අන්‍ය වූ මහන්තර දුකයෙහි තුදුස් පද යැ මත්තෙහි පිට්ඨිදුකයෙහි සපදයෙකැ යන මේ සත්සාළිසක් ප්‍රභේද ගත වූ (අෂ්ට) පදයෝ මොඝපුච්ඡක නම් වූ මේ නිර්දේශය හා සමග සමුච්ඡෙද නම් වූ චුද්දසම නය නිර්දේශයෙහි නො ලැබෙත්.

විප්‍රයුක්තයෙන් සම්ප්‍රයුක්ත පද නිර්දේශය නිමි.

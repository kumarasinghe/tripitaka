ත්‍රිපිටකය » අභිධර්ම පිටකය » ධාතුකථා ප්‍රකරණය » නිර්දේශ

# 10\. විප්‍රයුක්තයෙන් විප්‍රයුක්ත පද නිර්දේශය

1\. රූපස්කන්ධය හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා සමග යම් ධර්ම කෙනෙක් විප්‍රයුක්ත වූවාහු නම් ඒ ධර්මයෝ කෙතෙක් ස්කන්ධයන් හා කෙතෙක් ආයතනයන් හා කෙතෙක් ධාතූන් හා චිප්‍රයුක්ත වෙත් ද යත්: ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්මයන් හා විප්‍රයුක්ත වෙත්.

2\. වේදනාස්කන්ධය හා යම් ධර්ම කෙනෙක් ... සංඥාස්කන්ධය හා යම් ධර්ම කෙනෙක් - සංස්කාරස්කන්ධය හා යම් ධර්ම කෙනෙක් - විඥාන ස්කන්ධය හා යම් ධර්ම කෙනෙක් - මනායතනය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් … ඒ ධර්මයෝ එක් ස්කන්ධයක් හා දස ආයතනයන් හා දසධාතූන් හා විප්‍රයුක්ත වෙති, එක් ආයතනයක් හා එක් ධාතුවක් හා ඇතැම් ධර්ම කෙනකුන් හා විප්‍රයුක්ත වෙත්.

3\. චක්ඛායතනය හා යම් ධර්ම කෙනෙක් ... ඵොට්ඨබ්බායතනය හා යම් ධර්ම කෙනෙක් - චක්ඛු ධාතුව හා යම් ධර්ම කෙනෙක් - ඵොට්ඨබ්බ ධාතුව හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා සමග විප්‍රයුක්ත වෙති, එක් ආයතනයක් හා එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

4\. චක්ඛුවිඤ්ඤාණධාතුව හා යම් ධර්ම කෙනෙක් ... මනෝවිඤ්ඤාණ ධාතුව හා යම් ධර්ම කෙනෙක් - සමුදයසත්‍යය හා යම් ධර්ම කෙනෙක් - මාර්ගසත්‍යය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

5\. නිරෝධසත්‍යය හා යම් ධර්ම කෙනෙක් ... චක්ඛුන්ද්‍රිය හා යම් ධර්ම කෙනෙක් - කායින්ද්‍රිය හා යම් ධර්ම කොනෙක් - ඉත්ථින්ද්‍රිය හා යම් ධර්ම කෙනෙක් - පුරිසින්ද්‍රිය හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

6\. මනින්ද්‍රිය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

7\. සුඛින්ද්‍රිය හා යම් ධර්ම කෙනෙක් ... දුක්ඛින්ද්‍රිය හා යම් ධර්ම කෙනෙක් - සෝමනස්සින්ද්‍රිය හා යම් ධර්ම කෙනෙක් - දෝමනස්සින්ද්‍රිය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති. එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

8\. උපේක්ඛින්ද්‍රිය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා එකොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

9\. සද්ධින්ද්‍රිය හා යම් ධර්ම කෙනෙක් ... විරියින්ද්‍රිය හා යම් ධර්ම කෙනෙක් - සතින්ද්‍රිය හා යම් ධර්ම කෙනෙක් - සමාධින්ද්‍රිය හා යම් ධර්ම කෙනෙක් - පඤ්ඤින්ද්‍රිය හා යම් ධර්ම කෙනෙක් - අනඤ්ඤාතඤ්ඤස්සාමිතින්ද්‍රිය හා යම් ධර්ම කෙනෙක් - අඤ්ඤින්ද්‍රිය හා යම් ධර්ම කෙනෙක් - අඤ්ඤතාවින්ද්‍රිය හා යම් ධර්ම කෙනෙක් - අවිද්‍යාව හා යම් ධර්ම කෙනෙක් - අවිද්‍යාප්‍රත්‍යයෙන් වූ සංස්කාරයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා සමග යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

10\. සංස්කාර ප්‍රත්‍යයෙන් වූ විඥානය හා යම් ධර්ම කෙනෙක් ... ෂඩායතන ප්‍රත්‍යයෙන් වූ ස්පර්ශය හා යම් ධර්ම කෙනෙක් - ස්පර්ශ ප්‍රත්‍යයෙන් වූ වේදනාව හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

11\. වේදනා ප්‍රත්‍යයෙන් වූ තෘෂ්ණාව හා යම් ධර්ම කෙනෙක් ... තෘෂ්ණා ප්‍රත්‍යයෙන් වූ උපාදානය හා යම් ධර්ම කෙනෙක් - කර්මභවය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

12\. රූපභවය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධයක් හා කිසි ආයතනයක් හා විප්‍රයුක්ත නො වෙති, තුන් ධාතු කෙනකුන් හා විප්‍රයුක්ත වෙත්.

13\. අසඤ්ඤාභවය හා යම් ධර්ම කෙනෙක් ... ඒකවෝකාරභවය හා යම් ධර්ම කෙනෙක් - පරිදේවය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

14\. අරූපභවය හා යම් ධර්ම කෙනෙක් ... නේවසඤ්ඤානාසඤ්ඤා භවය හා යම් ධර්ම කෙනෙක් - චතුවෝකාරභවය හා යම් ධර්ම කෙනෙක් - සෝකය හා යම් ධර්ම කෙනෙක් - දුක්ඛය හා යම් ධර්ම කෙනෙක් - දෝමනස්සය හා යම් ධර්ම කෙනෙක් - උපායාසය හා යම් ධර්ම කෙනෙක් - සතිපට්ඨානය හා යම් ධර්ම කෙනෙක් - සම්මප්පධානය හා යම් ධර්ම කෙනෙක් - ඉද්ධිපාදය හා යම් ධර්ම කෙනෙක් - ධ්‍යානය හා යම් ධර්ම කෙනෙක් - අප්පමඤ්ඤාව හා යම් ධර්ම කෙනෙක් - පඤ්චින්ද්‍රියයන් හා යම් ධර්ම කෙනෙක් - පඤ්චබලයන් හා යම් ධර්ම කෙනෙක් - සප්තබොධ්‍යඞ්ගයන් හා සමග යම් ධර්ම කෙනෙක් - ආර්‍ය්‍යඅෂ්ටාංගික මාර්ගය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

15\. ස්පර්ශය හා යම් ධර්ම කෙනෙක් ... වේදනාව හා යම් ධර්ම කෙනෙක් - සංඥාව හා යම් ධර්ම කෙනෙක් - චේතනාව හා යම් ධර්ම කෙනෙක් - චිත්තය හා යම් ධර්ම කෙනෙක් - මනසිකාරය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

16\. අධිමෝක්ෂය හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු ... නම් ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතුන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

17\. කුශල ධර්මයන් හා යම් ධර්ම කෙනෙක් ... අකුශල ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

18\. සුඛවේදනාව හා සමග සම්ප්‍රයුක්ත වූ ධර්මයන් හා යම් ධර්ම කෙනෙක් ... දුඃඛවේදනාව හා සමග සම්ප්‍රයුක්ත වූ ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

19\. අදුක්ඛමසුඛ වේදනාව හා සමග සම්ප්‍රයුක්ත වූ ධර්මයන් හා යම් ධර්ම කෙනෙක් විප්‍රයුක්ත වූවාහුද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම්, ඒ ධර්මයෝ ... එක් ස්කන්ධයක් හා දස ආයතනයන් හා එකොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

20\. විපාකධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

21\. විපාකධර්මධර්මයන් හා යම් ධර්ම කෙනෙක් ... සංක්ලිෂ්ට සාංක්ලෙශික ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

22\. නෛවවිපාකනවිපාකධර්මධර්මයන් හා යම් ධර්ම කෙනෙක් ... අනුපාදින්නොපාදානීය ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනකුන් හා කිසි ආයතන කෙනකුන් හා විප්‍රයුක්ත නො වෙති, පඤ්ච ධාතූන් හා විප්‍රයුක්ත වෙත්.

23\. අනුපාදින්න අනුපාදානිය ධර්මයන් හා යම් ධර්ම කෙනෙක් ... අසංක්ලිෂ්ට අසාංක්ලේශික ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නොවෙති, ෂඩ් ධාතූන් හා විප්‍රයුක්ත වෙත්.

24\. සවිතර්ක සවිචාර ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

25\. අවිතර්කවිචාරමාත්‍ර ධර්මයන් හා යම් ධර්ම කෙනෙක් ... ප්‍රීති සහගත ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

26\. අවිතර්ක අවිචාර ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා සමග යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනකුන් හා කිසි ආයතන කෙනකුන් හා විප්‍රයුක්ත නො වෙති, එක් ධාතුවක් හා විප්‍රයුක්ත වෙත්.

27\. සුඛසහගත ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතූන් හා විප්‍රයුක්ත වෙති. එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

28\. උපෙක්ඛා සහගත ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා එකොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

29\. දර්ශනයෙන් ප්‍රහාතව්‍ය ධර්මයන් හා යම් ධර්ම කෙනෙක් ... භාවනායෙන් ප්‍රහාතව්‍ය ධර්මයන් හා යම් ධර්ම කෙනෙක් - දර්ශනයෙන් ප්‍රහාතව්‍ය හේතුක වූ ධර්මයන් හා යම් ධර්ම කෙනෙක් - භාවනායෙන් ප්‍රහාතව්‍ය හේතුක වූ ධර්මයන් හා යම් ධර්ම කෙනෙක් - ආචයගාමී ධර්මයන් හා යම් ධර්ම කෙනෙක් - අපචයගාමී ධර්මයන් හා යම් ධර්ම කෙනෙක් - ශෛක්ෂ ධර්මයන් හා යම් ධර්ම කෙනෙක් - අශෛක්ෂ ධර්මයන් හා යම් ධර්ම කෙනෙක් - මහද්ගත ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

30\. අප්‍රමාණ ධර්මයන් හා යම් ධර්ම කෙනෙක් ... ප්‍රණීත ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනකුන් හා කිසි ආයතන කෙනකුන් හා විප්‍රයුක්ත නො වෙති, ෂඩ්ධාතූන් හා විප්‍රයුක්ත වෙත්.

31\. පරිත්තාලම්බන ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

32\. මහග්ගතාලම්බන ධර්මයන් හා යම් ධර්ම කෙනෙක් ... අප්‍රමාණාලම්බන ධර්මයන් හා යම් ධර්ම කෙනෙක් - හීන ධර්මයන් හා යම් ධර්ම කෙනෙක් - මිථ්‍යාත්වනියත ධර්මයන් හා යම් ධර්ම කෙනෙක් - සම්‍යක්ත්ව නියත ධර්මයන් හා යම් ධර්ම කෙනෙක් - මාර්ගාලම්බන ධර්මයන් හා යම් ධර්ම කෙනෙක් - මාර්ග හේතුක ධර්මයන් හා යම් ධර්ම කෙනෙක් - මාර්ගාධිපති ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති. එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

33\. අනුත්පන්න ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නො වෙති, පඤ්චධාතූන් හා ද විප්‍රයුක්ත වෙත්.

34\. අතීතාලම්බන ධර්මයන් හා යම් ධර්ම කෙනෙක් ... අනාගතාලම්බන ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

35\. ප්‍රත්‍යු‍ත්පන්නාලම්බන ධර්මයන් හා යම් ධර්ම කෙනෙක්, අධ්‍යාත්මාලම්බන ධර්මයන් හා යම් ධර්ම කෙනෙක් - බාහ්‍යාලම්බන ධර්මයන් හා යම් ධර්ම කෙනෙක් - අධ්‍යාත්මබාහ්‍යාලම්බන ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

36\. සනිදර්ශන සප්‍රතිඝ ධර්මයන් හා යම් ධර්ම කෙනෙක් … අනිදර්ශන සප්‍රතිස ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනෙකුන් හා විප්‍රයුක්ත වෙත්.

37\. හේතුධර්මයන් හා යම් ධර්ම කෙනෙක් ... සහේතුක ධර්මයන් හා යම් ධර්ම කෙනෙක් - හේතු සම්ප්‍රයුක්ත ධර්මයන් හා යම් ධර්ම කෙනෙක් හේතු ද වූ මැ සහේතුක ද වූ ධර්මයන් හා යම් ධර්ම කෙනෙක් සහේතුක ද වූ මැ නො ද හේතු වූ ධර්මයන් හා යම් ධර්ම කෙනෙක් - හේතු ද වූ මැ හේතු සම්ප්‍රයුක්ත ද වූ ධර්මයන් හා යම් ධර්ම කෙනෙක් - හේතුසම්ප්‍රයුක්ත ද වූ මැ නො ද හේතු වූ ධර්මයන් හා යම් ධර්ම කෙනෙක් - හේතු නොවූ සහේතුක ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතුන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

38\. අප්‍රත්‍යය ධර්මයන් හා යම් ධර්ම කෙනෙක් ... අසඞ්ඛත ධර්මයන් හා යම් ධර්ම කෙනෙක් - සනිදර්ශන ධර්මයන් හා යම් ධර්ම කෙනෙක් - සප්‍රතිඝ ධර්මයන් හා යම් ධර්ම කෙනෙක් - රූපීධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්තධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා චිප්‍රයුක්ත වෙත්.

39\. ලෝකෝත්තර ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනකුන් හා කිසි ආයතන කෙනකුන් හා විප්‍රයුක්ත වෙති, ෂඞ්ධාතූන් හා විප්‍රයුක්ත වෙත්.

40\. ආස්‍රව ධර්මයන් හා යම් ධර්ම කෙනෙක් ... ආස්‍රව සම්ප්‍රයුක්ත ධර්මයන් හා යම් ධර්ම කෙනෙක් - ආස්‍රව ද වූ මැ සාස්‍රව ද වූ ධර්මයන් හා යම් ධර්ම කෙනෙක් - ආස්‍රව ද වූ මැ ආස්‍රව සම්ප්‍රයුක්ත ද වූ ධර්මයන් හා යම් ධර්ම කෙනෙක් - ආස්‍රව සම්ප්‍රයුක්ත ද වූ මැ නො ද ආස්‍රව වූ ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග ඇතැම් ධර්ම කෙනකුන් හා විප්‍රයුක්ත වෙත්.

41\. අනාස්‍රවධර්මයන් හා යම් ධර්ම කෙනෙක් … ආස්‍රව විප්‍රයුක්තවූ අනාස්‍රව ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන්, හා යම් ධර්මයක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නොවෙති. ෂඞ්ධාතූන් හා විප්‍රයුක්ත වෙත්.

42\. සංයෝජන ධර්මයන් හා යම් ධර්ම කෙනෙක් ... ග්‍රන්ථධර්මයන් හා යම් ධර්ම කෙනෙක් - ඕඝධර්මයන් හා යම් ධර්ම කෙනෙක් - යෝග ධර්මයන් හා යම් ධර්ම කෙනෙක් - නීවරණ ධර්මයන් හා යම් ධර්ම කෙනෙක් - පරාමර්ශ ධර්මයන් හා යම් ධර්ම කෙනෙක් - පරාමර්ශසම්ප්‍රයුක්ත ධර්මයන් හා යම් ධර්ම කෙනෙක් - පරාමර්ශ ද වූ මැ පරාමෘෂ්ට ද වූ ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

43\. අපරාමෘෂ්ටධර්මයන් හා යම් ධර්ම කෙනෙක් ... පරාමර්ශවිප්‍රයුක්ත අපරාමෘෂ්ටධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නොවෙති, ෂඞ්ධාතූන් හා විප්‍රයුක්ත වෙත්.

44\. සාලම්බන ධර්මයන් හා යම් ධර්ම කෙනෙක් ... චිත්ත ධර්මයන් හා යම් ධර්ම කෙනෙක් - චෛතසික ධර්මයන් හා යම් ධර්ම කෙනෙක් - චිත්තසම්ප්‍රයුක්ත ධර්මයන් හා යම් ධර්ම කෙනෙක් - චිත්ත සංසෘෂ්ට ධර්මයන් හා යම් ධර්ම කෙනෙක් - චිත්තසංසෘෂ්ට සමුත්ථාන ධර්මයන් හා යම් ධර්ම කෙනෙක් - චිත්තසංසෘෂ්ටසමුත්ථානසහභූ ධර්මයන් හා යම් ධර්ම කෙනෙක් - චිත්තසංසෘෂ්ටසමුත්ථානානුපරිවර්ති ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා දස ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

45\. අනාලම්බන ධර්මයන් හා යම් ධර්ම කෙනෙක් ... චිත්තවිප්‍රයුක්ත ධර්මයන් හා යම් ධර්ම කෙනෙක් - චිත්ත විසංසෘෂ්ට ධර්මයන් හා යම් ධර්ම කෙනෙක් - උපාදාධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ සතර ස්කන්ධයන් හා එක් ආයතනයක් හා සප්ත ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

46\. අනුපාදින්න ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නො වෙති, පඤ්චධාතූන් හා විප්‍රයුක්ත වෙත්.

47\. උපාදානධර්මයන් හා යම් ධර්ම කෙනෙක් ... ක්ලේශ ධර්මයන් හා යම් ධර්ම කෙනෙක් ... සංක්ලිෂ්ට ධර්මයන් හා යම් ධර්ම කෙනෙක් - ක්ලේශ සම්ප්‍රයුක්ත ධර්මයන් හා යම් ධර්ම කෙනෙක් - ක්ලේශ ද වූ මැ සාංක්ලේශික ද වූ ධර්මයන් හා යම් ධර්ම කෙනෙක් - ක්ලේශ ද වූ මැ සංක්ලිෂ්ට ද වූ ධර්මයන් හා යම් ධර්ම කෙනෙක් - සංක්ලිෂ්ට ද වූ මැ නො ද ක්ලේශ වූ ධර්මයන් හා යම් ධර්ම කෙනෙක් - ක්ලේශ ද වූ මැ ක්ලේශ සම්ප්‍රයුක්ත ද වූ ධර්මයන් හා යම් ධර්ම කෙනෙක් - ක්ලේශ සම්ප්‍රයුක්ත ද වූ මැ නො ද ක්ලේශ වූ ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධය හා දස ආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

48\. අසාංක්ලේශික ධර්මයන් හා යම් ධර්ම කෙනෙක් ... ක්ලේශ විප්‍රයුක්ත අසාංක්ලේශික ධර්මයන් හා යම් ධර්ම කෙනෙක් විප්‍රයුක්ත වූවාහුද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නො වෙති, ෂඞ් ධාතූන් හා විප්‍රයුක්ත වෙත්.

49\. දර්ශනයෙන් ප්‍රහාතව්‍යධර්මයන් හා යම් ධර්ම කෙනෙක් ... භාවනායෙන් ප්‍රහාතව්‍ය ධර්මයන් හා යම් ධර්ම කෙනෙක් ... දර්ශනයෙන් ප්‍රහාතව්‍ය හේතු ඇති ධර්මයන් හා යම් ධර්ම කෙනෙක් ... භාවනායෙන් ප්‍රහාතව්‍ය හේතු ඇති ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දසආයතනයන් හා සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

50\. සවිතර්ක ධර්මයන් හා යම් ධර්ම කෙනෙක් ... සවිචාර ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනෙකුන් හා විප්‍රයුක්ත වෙත්.

51\. අවිතර්ක ධර්මයන් හා යම් ධර්ම කෙනෙක් ... අවිචාර ධර්මයන් හා යම් ධර්ම කෙනෙක් විප්‍රයුක්ත වූවාහුද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනෙකුන් හා කිසි ආයතන කෙනකුන් හා විප්‍රයුක්ත නො වෙති, එක් ධාතුවක් හා විප්‍රයුක්ත වෙත්.

52\. සප්‍රීතිකධර්මයන් හා යම් ධර්ම කෙනෙක් ... ප්‍රීති සහගත ධර්මයන් භා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් සොළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

53\. සුඛ සහගත ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ එක් ස්කන්ධයක් හා දස ආයතනයන් හා පසළොස් ධාතූන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

54\. උපේක්ෂා සහගත ධර්මයන් හා යම් ධර්ම කෙනෙක් විප්‍රයුක්ත වූවාහු ද ඒ ඒ ධර්මය හා යම් ධර්ම කෙනෙක් විප්‍රයුක්ත වූවාහු නම් ... ධර්මයෝ එක් ස්කන්ධයක් හා දස ආයතනයන් හා එකොළොස් ධාතූන් හා විප්‍රයුක්ත වෙති. එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

55\. කාමාවචර නො වූ ධර්මයන් හා යම් ධර්ම කෙනෙක් … අපර්‍ය්‍යාපන්න ධර්මයන් හා යම් ධර්ම කෙනෙක් - අනුත්තර ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ... ඒ ධර්මයෝ කිසි ස්කන්ධ කෙනකුන් හා කිසි ආයතන කෙනකුන් හා විප්‍රයුක්ත නො වෙති, ෂඩ් ධාතූන් හා විප්‍රයුක්ත වෙත්.

56\. රූපාවචර ධර්මයන් හා යම් ධර්ම කෙනෙක් ... අරූපාවචර ධර්මයන් හා යම් ධර්ම කෙනෙක් - නෛර්‍ය්‍යාණික ධර්මයන් හා යම් ධර්ම කෙනෙක් - නියත ධර්මයන් හා යම් ධර්ම කෙනෙක් - සරණ ධර්මයන් හා යම් ධර්ම කෙනෙක් විප්‍රයුක්ත වූවාහු ද, ඒ ධර්මයන් හා යම් ධර්ම කෙනෙක් විප්‍රයුක්ත වූවාහු නම් ඒ ධර්මයෝ කෙතෙක් ස්කන්ධයන් හා කෙතෙක් ආයතනයන් හා කෙතෙක් ධාතූන් හා විප්‍රයුක්තයෝ ද යත්: ඒ ධර්මයෝ එක් ස්කන්ධයක් හා දස ආයතනයන් හා සොළොස් ධාතුන් හා විප්‍රයුක්ත වෙති, එක් ආයතනයක් හා සමග එක් ධාතුවක් හා සමග කිසි ධර්ම කෙනකුන් හා විප්‍රයුක්ත වෙත්.

උද්දානය:

ධර්මායතන යැ, ධර්මධාතු යැ, දුඃඛසත්‍ය යැ, ජීවිත යැ, ෂඞායතන යැ, නාමරූප යැ, සතර මහාභවයෝ යැ, ජාති යැ, ජරා යැ, මරණය යැ, තික මාතෘකා පදයන් අතුරෙන් එකුන් විසි පද කෙනෙකැ, ගොච්ඡකයෙහි පනස් පද කෙනෙකැ, චුල්ලන්තර දුකයෙහි අටපදයෝ යැ මහන්තර දුකයෙහි පසළොස් පදයෝ යැ එයින් අන්‍ය පිට්ඨිදුකයෙහි අටළොස් පදයෝ යැ යන මේ එක් සිය තෙවිසි පදයෝ සම්ප්‍රයෝගයෙහි නො ලැබෙත්.

විප්‍රයුක්තයෙන් විප්‍රයුක්ත පද නිර්දේශ නිමි.

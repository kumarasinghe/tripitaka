ත්‍රිපිටකය » අභිධර්ම පිටකය » යමකප්‍රකරණය » 1. මූලයමකය

# 2\. නිර්දේශවාර

1\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල වෙති යත්: (අලෝභාදි) කුශලමූලයෝ තිදෙනෙක් මැ වෙති. අවශේෂ වූ (ස්පර්ශාදි) කුශලධර්මයෝ කුශලමූල නො වෙති. යළි කුශලමූල වූ යම් ධර්ම කෙනෙක් හෝ ඇද්ද ඒ හැම ධර්මයෝ කුශල වෙති යත්: එසේ යැ.

2\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල විසින් ඒකමූල (සමානමූල) වෙති යත්: එසේ යැ. (ස්පර්ශයට මූල වූ අලෝභාදිය වේදනාදියට ද මූල වන හෙයිනි) යළි කුශලමූල විසින් ඒකමූල වූ යම් ධර්ම කෙනෙක් හෝ ඇද්ද ඒ හැම ධර්මයෝ කුශල වෙති යත් : කුශල (චිත්ත) සමුත්‍ථාන වූ රූපය (අලෝභාදි) කුශලමූල විසින් ඒකමූල (සමානමූල) වෙයි. (කුශල ලක්‍ෂණ නැති හෙයින් එ) කුශල නො වෙයි. කුශල තෙම කුශලමූල විසින් ඒකමූල (සමානමූල) ද කුශල ද වේ.

3\. කුශලමූල විසින් ඒකමූල වූ යම්කිසි ධර්ම කෙනෙක් ඇද්ද ඒ හැම කුශලමූල විසින් අන්‍යො’න්‍යමූල වෙති යුත් : කුශලමූල වූ යම් මූල කෙනෙක් එකවිට උපදිත් ද (ඔහු) ඒකමූල ද (ඔවුනොවුනට හේතුප්‍රත්‍යය විසින්) අන්‍යො’න්‍යමූල ද වෙති. අවශේෂ වූ කුශලමූලසහජාත වූ (ස්පර්ශාදි) ධර්මයෝ කුශලමූල විසින් ඒකමූල වෙති. අන්‍යො’න්‍යමූල නොද වෙති. යළි කුශලමූල විසින් අන්‍යො’න්‍යමූල වූ යම් ධර්‍ම කෙනෙක් හෝ ඇද්ද ඒ හැම ධර්මයෝ කුශල වෙති යත්: එසේ යැ.

4\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල වූ මූල වෙති යත්: (අලෝභාදි) කුශලමූල වූ මූලයෝ තිදෙනෙක් මැ වෙති. අවශේෂ වූ (ස්පර්ශාදි) කුශලධර්මයෝ කුශලමූල වූ මූල නො වෙති. යළි කුශලමූලමූල වූ යම් ධර්ම කෙනෙක් හෝ ඇද්ද ඒ හැම ධර්මයෝ කුශල වෙති යත් : එසේ යැ.

5\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල විසින් ඒකමූලමූල වෙති යත් : එසේ යැ. යළි කුශලමූල විසින් ඒකමූලමූල වූ යම් ධර්ම කෙනෙක් හෝ ඇද්ද ඒ හැම ධර්මයෝ කුශල වෙති යත්: කුශලසමුත්ථාන රූපය කුශලමූල විසින් ඒකමූල වෙයි, කුශල නො වෙයි. කුශලය කුශලමූල විසින් ඒකමූලමූල ද කුශල ද වේ.

6\. කුශලමූල විසින් ඒකමූලමූල වූ යම්කිසි ධර්ම කෙනෙක් ඒ හැම කුශලමූල විසින් අන්‍යො‘න්‍යමූල වූ මූල වෙති යත්: කුශලමූල වූ යම් මූල කෙනෙක් එකවට උපදිත් ද (ඔහු) ඒකමූල වූ මූල ද අන්‍යො’න්‍යමූල වූ මූල ද වෙති, අවශේෂ වූ (ස්පර්ශාදි) කුශලමූලසහජාත ධර්මයෝ කුශලමූල විසින් ඒකමූල වෙති, අන්‍යො’න්‍යමූල වූ මූල නොද වෙති. යළි කුශලමූල විසින් අන්‍යො’න්‍යමූල වූ යම් ධර්ම කෙනෙක් හෝ ඇද්ද ඒ හැම ධර්මයෝ කුශල වෙති යත් : එසේ යැ.

7\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල ඇත්තාහු වෙති යත් : එසේ යැ. යළි කුශලමූල ඇති යම් ධර්ම කෙනෙක් ඇද්ද ඒ හැම ධර්මයෝ කුශල වෙති යත් : කුශල (චිත්ත) සමුත්ථාන රූපය කුශලමූල ඇත්තේ වෙයි, කුශල නො වෙයි. කුශල (චිත්ත) තෙම කුශලමූල ඇත්තේ ද කුශල ද වේ.

8\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල විසින් ඒකමූල (සමානමූල) ඇත්තාහු වෙති යත් : එසේ යැ. යළි කුශලමූල විසින් ඒකමූල ඇති යම් ධර්ම කෙනෙකුත් ඇද්ද ඒ හැම ධර්මයෝ කුශල වෙති යත් : කුශලසමුත්ථාන රූප තෙම කුශලමූල විසින් ඒකමූල ඇත්තේ වෙයි. කුශල නො වෙයි. කුශල තෙම කුශලමූල විසින් ඒකමූලක ද කුශල ද වේ.

9\. කුශලමූල විසින් ඒකමූලක වූ යම්කිසි ධර්ම කෙනෙක් ඇද්ද ඒ හැම කුශලමූල විසින් අන්‍යො‘න්‍යමූල ඇත්තාහු වෙති යත් : කුශලමූල වූ යම් මූල කෙනෙක් එකවට උපදිත් ද (ඔහු) ඒකමූලක ද අන්‍යො‘න්‍යමූලක ද වෙති. අවශේෂ වූ කුශලමූල සහජාත ධර්මයෝ කුශලමූල විසින් ඒකමූල ඇත්තාහු වෙති, අන්‍යො‘න්‍යමූලක නො ද වෙති. යළි කුශලමූල විසින් අන්‍යො‘න්‍යමූලක වූ යම් ධර්ම කෙනෙක් ඇද්ද ඒ හැම ධර්මයෝ කුශල වෙති යත් : එසේ යි.

10\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූලමූලක වෙති යත්: එසේ යැ. යළි කුශලමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ කුශල වෙති යත්: කුශලසමුත්ථාන රූප තෙම කුශලමූලමූලක වෙයි. කුශල නො වෙයි. කුශල (චිත්ත) තෙම කුශලමූලමූලක ද කුශල ද වේ.

11\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශලමූල විසින් ඒකමූල වූ මූල ඇත්තාහු වෙති යත් : එසේ යැ. යළි කුශලමූල විසින් ඒකමූල වූ මූල ඇති යම් ධර්ම කෙනෙකුත් ඇද්ද ඒ හැම ධර්මයෝ කුශල වෙති යත් : කුශලසමුත්ථාන රූප තෙම කුශලමූල විසින් ඒකමූල වූ මූල ඇත්තේ යැ. කුශල නො වෙයි. කුශල තෙම කුශලමූල විසින් ඒකමූල වූ මූල ඇත්තේ ද කුශල ද වේ.

12\. කුශලමූල විසින් ඒකමූල වූ මූල ඇති යම්කිසි ධර්ම කෙනෙක් ඇද්ද ඒ හැම කුශලමූල විසින් අන්‍යො‘න්‍යමූල වූ මූල ඇත්තාහු වෙති යත් : කුශලමූල වූ යම් මූල කෙනෙක් එකවට උපදනාහු වෙත් ද ඔහු ඒකමූල මූලක ද අන්‍යො‘න්‍යමූලමූලක ද වෙති. අවශේෂ වූ කුශලමූලසහජාත ධර්මයෝ කුශලමූල විසින් ඒකමූල මූලක වෙති. අන්‍යො‘න්‍යමූලමූලක නොද වෙති. යළි කුශලමූල විසින් අන්‍යො‘න්‍යමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ කුශල වෙති යත් : එසේ යි.

කුශලපද නයචතුෂ්ක යි.

13\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල වෙති යත්: (ලෝභාදි) අකුශලමූලයෝ තිදෙනෙක් මැ වෙති. අවශේෂ වූ (ස්පර්ශාදි) අකුශලධර්මයෝ අකුශලමූල නො වෙති. යළි යම් අකුශලමූල කෙනෙකුත් ඇද්ද ඒ හැම ධර්මයෝ අකුශල වෙති යත් : එසේ යි.

14\. අකුශල ස්වභාව වූ , යම්කිසි ධර්ම කෙනෙක් ඇද්ද ඒ හැම අකුශලමූල විසින් ඒකමූල වෙති. යත්: (විචිකිත්සා ඖද්ධත්‍ය සම්ප්‍රයුක්ත මෝහ සඞ්ඛ්‍යාත) අහේතුක අකුශල තෙම අකුශලමූල විසින් ඒකමූල (සමානමූල) නො වෙයි. සහේතුක අකුශලය අකුශලමූල විසින් ඒකමූල වෙයි. යළි අකුශලමූල විසින් ඒකමූල වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත්: අකුශල (චිත්ත) සමුත්‍ථාන රූපය අකුශලමූල විසින් ඒකමූල වෙයි. අකුශල නො වෙයි. අකුශලය අකුශලමූල විසින් ඒකමූල ද අකුශල ද වේ.

15\. අකුශලමූල විසින් ඒකමූල වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් (අන්‍යො‘න්‍යමූල) වෙති යත් : අකුශලමූල වූ යම් මූල කෙනෙක් එකවට උපදිත් ද (ඔහු) ඒකමූල ද අන්‍යො‘න්‍යමූල ද වෙති. අවශේෂ වූ අකුශලමූල සහජාත වූ ධර්මයෝ අකුශලමූල විසින් ඒකමූල වෙති, අන්‍යො‘න්‍යමූල නොද වෙති. යළි අකුශලමූල විසින් අන්‍යො‘න්‍යමූල වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : එසේ යි.

16\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල වූ මූල වෙති යත්: අකුශලමූලයෝ තිදෙනෙක් මැ වෙති. අවශේෂ අකුශල ධර්මයෝ අකුශලමූල වූ මූල නො වෙති. යළි යම් අකුශලමූල වූ මූල කෙනෙකුත් ඇද්ද ඒ හැම ධර්මයෝ අකුශල වෙති යත් : එසේ යි.

17\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් ඒකමූල වූ මූල වෙති යත් : අහේතුක අකුශලය අකුශලමූල විසින් ඒකමූලමූල නො වෙයි. සහේතුක අකුශලය අකුශලමූල විසින් ඒකමූලමූල වෙයි. යළි අකුශලමූල විසින් ඒකමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : අකුශල (චිත්ත) සමුත්ථාන රූපය අකුශලමූල විසින් ඒකමූල මූල වෙයි, අකුශල නො වෙයි. අකුශලය අකුශල මූල විසින් ඒකමූල මූල ද අකුශල ද වේ.

18\. අකුශලමූල විසින් ඒකමූලමූල වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් අන්‍යො‘න්‍යමූල වූ මූල වෙති යත් : අකුශලමූල වූ යම් මූල කෙනෙක් එකවට උපදනාහු වෙත් ද (ඔහු) එක් ඒකමූලමූල ද අන්‍යො‘න්‍යමූලමූල ද වෙති. අවශේෂ වූ අකුශල මූලසහජාත ධර්මයෝ අකුශලමූල විසින් ඒකමූලමූල වෙති. නොද අන්‍යො‘න්‍යමූලමූල වෙති. යළි අකුශලමූල වී අන්‍යො‘න්‍යමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : එසේ යි.

19\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල ඇත්තාහු වෙති යත් : අහේතුක අකුශලය අකුශලමූල ඇත්තේ නො වෙයි. සහේතුක අකුශලය අකුශලමූල ඇත්තේ වෙයි. යළි අකුශලමූල ඇති යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : අකුශල සමුත්ථාන රූපය අකුශලමූල ඇත්තේ වෙයි, අකුශල නො වෙයි. අකුශලය අකුශල මූල ඇත්තේ ද අකුශල ද වේ.

20\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් ඒකමූල ඇත්තාහු වෙති යත් : අහේතුක අකුශලය අකුශලමූල විසින් එක් මූල ඇත්තේ නො වෙයි. සහේතුක අකුශලය අකුශලමූල විසින් ඒකමූල ඇත්තෙ යැ. යළි අකුශලමූල විසින් ඒකමූල ඇති යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : අකුශලසමුත්ථාන රූපය අකුශලමූල විසින් ඒකමූල ඇත්තේ වෙයි, අකුශල නො වෙයි. අකුශලය අකුලශමූල විසින් ඒකමූල ඇත්තේ ද අකුශල ද වේ.

21\. අකුශලමූල විසින් ඒකමූලක වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් අන්‍යො‘න්‍යමූලක වෙති යත් : අකුශලමූල වූ යම් මූල කෙනෙක් එකවට උපදනාහු වෙත් ද (ඔහු) ඒකමූලක ද අන්‍යො‘න්‍යමූලක ද වෙති. අවශේෂ වූ අකුශලමූල සහජාත ධර්මයෝ අකුශලමූල විසින් ඒකමූලක වෙති, නොද අන්‍යො‘න්‍යමූලක වෙති. යළි අකුශලමූල විසින් අන්‍යො‘න්‍යමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත්: එසේ යි.

22\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූලමූලක වෙති යත් : අහේතුක අකුශලය අකුශලමූලමූලක නො වෙයි. සහේතුක අකුශලය අකුශලමූලමූලක වෙයි. යළි අකුශලමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත්: අකුශල සමුත්ථාන රූපය අකුශලමූලමූලක වෙයි, අකුශල නො වෙයි. අකුශලය අකුශලමූලමූලක ද අකුශල ද වේ.

23\. අකුශල ස්වභාව වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් ඒකමූලමූලක වෙති යත්: අහේතුක අකුශලය අකුශලමූල විසින් ඒකමූලමූලක නො වෙයි. සහේතුක අකුශලය අකුශලමූල විසින් ඒකමූලමූලක වෙයි. යළි අකුශලමූල විසින් ඒකමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : අකුශල සමුත්ථාන රූපය අකුශලමූල විසින් ඒකමූලමූලක වෙයි, අකුශල නො වෙයි. අකුශලය අකුශලමූල විසින් ඒකමූලමූලක ද අකුශල ද වේ.

24\. අකුශලමූල විසින් ඒකමූලමූලක වූ යම්කිසි ධර්ම කෙනෙක් ඇද්ද ඒ හැම අකුශලමූල විසින් අන්‍යො'න්‍යමූලමූලක වෙති යත් :

අකුශලමූල වූ යම් මූල කෙනෙක් එකවට උපදනාහු වෙත් ද ඔහු ඒකමූලමූලක ද අන්‍යො'න්‍යමූලමූලක ද වෙති. අවශේෂ වූ අකුශලමූල සහජාත ධර්මයෝ අකුශලමූල විසින් ඒකමූලමූලක වෙති, නොද අන්‍යො'න්‍යමූලක වෙති. යළි අකුශලමූල විසින් අන්‍යො’න්‍යමූල මූලක වූ යම් ධර්ම කෙනෙකුත් ඇද්ද ඒ හැම ධර්මයෝ අකුශල වෙති යත් : එසේ යි.

අකුශලපද නයචතුෂ්ක යි.

25\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල වෙති යත් : අව්‍යාකෘතමූලයෝ (කුශලවිපාක යැ ක්‍රියා යැ යන මෙහි අලෝභ අදෝස අමෝහ විසින්) තිදෙනෙක් මැ වෙති. අවශේෂ වූ අව්‍යකාත ධර්මයෝ අව්‍යාකෘතමූල නො වෙති. යළි අව්‍යාකෘතමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත්: එසේ යි.

26\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යකෘතමූල විසින් ඒකමූල වෙති යත් : අහේතුක වූ අව්‍යාකෘතය අව්‍යාකෘතමූල විසින් ඒකමූල නො වෙයි. සහේතුක වූ අව්‍යාකෘතය අව්‍යාකෘතමූල විසින් ඒකමූල වෙයි. යළි අව්‍යාකෘතමූල විසින් ඒකමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

27\. අව්‍යාකෘතමූල විසින් ඒකමූල වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල විසින් අන්‍යො'න්‍යමූල වෙති යත් : අව්‍යාකෘතමූල වූ යම් මූල කෙනෙක් එකවට උපදනාහු වෙත් ද (ඔහු) ඒකමූල ද අන්‍යො’න්‍යමූල ද වෙති. අවශේෂ වූ අව්‍යාකෘත මූලසහජාත වූ ධර්මයෝ අව්‍යාකෘතමූල විසින් ඒකමූල වෙති. නොද අන්‍යො’න්‍යමූල වෙති. යළි අව්‍යාකෘතමූල විසින් අන්‍යො'න්‍යමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යකෘත වෙති යත් : එසේ යි.

28\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූලමූල වෙති යත් : අව්‍යාකෘතමූලයෝ තිදෙනෙක් මැ වෙති. අවශේෂ වූ අව්‍යාකෘත ධර්මයෝ අව්‍යාකෘතමූලමූල නො වෙති. යළි අව්‍යාකෘතමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

29\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘත මූල විසින් ඒකමූලමූල වෙති යත් : අහේතුක අව්‍යාකෘතය අව්‍යයකෘතමූල විසින් ඒකමූලමූල නො වෙයි. සහේතුක අව්‍යාකෘතමූල විසින් ඒකමූලමූල වෙයි. යළි අව්‍යාකෘතමූල විසින් ඒක මූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත්: එසේ යි.

30\. අව්‍යාකෘතමූල විසින් ඒකමූලමූල වූ යම්කිසි ධර්ම කෙනෙක් ඇද්ද ඒ හැම අව්‍යාකතමූල විසින් අන්‍යො’න්‍යමූලමූල වෙති යත්: අව්‍යාකෘතමූල වූ යම් මූල කෙනෙක් එකවිට උපදනාහු වෙත් ද (ඔහු) ඒකමූලමූල ද අන්‍යො'න්‍යමූලමූල ද වෙති. අවශේෂ වූ අව්‍යකෘතමූලසහජාත වූ ධර්මයෝ අව්‍යාකෘතමූල විසින් ඒකමූලමූල වෙති, නොද අන්‍යො'න්‍යමූලමූල වෙති. යළි අව්‍යාකෘතමූල විසින් අන්‍යො’න්‍යමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

31\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූලක වෙති යත් : අහේතුක අව්‍යාකෘතය අව්‍යකෘතමූල ඇත්තේ නො වෙයි. සහේතුක අව්‍යකෘතය අව්‍යාකෘතමූල ඇත්තේ වෙයි. යළි අව්‍යාකෘතමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යතාකෘත වෙති යත් : එසේ යි.

32\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල විසින් ඒකමූලක වෙති යත්: අහේතුක අව්‍යාකෘතය අව්‍යාකතමූල විසින් ඒකමූලක නො වෙයි. සහේතුක අව්‍යාකෘතය අව්‍යාකෘතමූල විසින් ඒකමූලක වෙයි. යළි අව්‍යාකෘත මූල විසින් ඒකමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

33\. අව්‍යාකෘතමූල විසින් ඒකමූලක වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල විසින් අන්‍යො’න්‍යමූලක වෙති යත්: අව්‍යාකෘතමූල වූ යම් මූල කෙනෙක් එකවට උපදනාහු වෙත් නම් ඒකමූලක ද අන්‍යො’න්‍යමූලක ද වෙති. අවශේෂ වූ අව්‍යාකෘතමූල සහජාත වූ ධර්මයෝ අව්‍යාකෘතමූල විසින් ඒකමූලක වෙති, නොද අන්‍යො’න්‍යමූලක වෙති. යළි අව්‍යාකෘතමූල විසින් අන්‍යො’න්‍යමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

34\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූලමූලක වෙති යත් : අහේතුක අව්‍යාකෘතය අව්‍යාකෘතමූල මූලක නො වෙයි. සහේතුක අව්‍යාකෘතය අව්‍යාකෘතමූල මූලක වෙයි. යළි අව්‍යාකෘතමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත්: එසේ යි.

35\. අව්‍යාකෘත ස්වභාව වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල විසින් ඒකමූලමූලක වෙති යත්: අහේතුක අව්‍යාකෘතය අව්‍යාකෘතමූල විසින් ඒකමූලමූලක නො වෙයි. සහේතුක අව්‍යාකෘතය අව්‍යාකෘතමූල විසින් ඒකමූලක වෙයි. යළි අව්‍යාකෘතමූල විසින් ඒකමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

36\. අව්‍යාකෘතමූල විසින් එක්මූලමූලක වූ යම්කිසි ධර්ම කෙනෙක් ඇද්ද ඒ හැම අව්‍යාකෘතමූල විසින් අන්‍යො’න්‍යමූලමූලක වෙති යත් : අව්‍යාකෘතමූල වූ යම් මූල කෙනෙක් එකවට උපදනාහු වෙත් නම් ඒකමූලමූලක ද අන්‍යො'න්‍යමූලමූලක ද වෙති. අවශේෂ වූ අව්‍යාකෘතමූල සහජාත වූ ධර්මයෝ අව්‍යාකෘතමූල විසින් ඒකමූලමූලක වෙති. නොද අන්‍යො’න්‍යමූලමූලක වෙති. යළි අව්‍යාකෘතමූල විසින් අන්‍යො’න්‍යමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ අව්‍යාකෘත වෙති යත් : එසේ යි.

අව්‍යාකෘතපද නයචතුෂ්ක යි.

37\. (සතර අරූපස්කන්‍ධ යැ නිර්වාණ යැ යන) නාම සඞ්ඛ්‍යාත වූ යම්කිසි ධර්ම කෙනෙක් ඇද්ද ඒ හැම නාමමූල වෙති යත්: (කුශල - අකුශල - අව්‍යාකෘතමූල විසින්) නාමමූලයෝ නවදෙනෙක් මැ වෙති. අවශේෂ වූ නාම ධර්මයෝ නාමමූල නො වෙති. යළි නාමමූල වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : එසේ යි.

38\. නාම සඬ්ඛ්‍යාත වූ යම්කිසි ධර්ම කෙනෙක් ඇද්ද, ඒ හැම නාමමූල විසින් ඒකමූල වෙති යත් : අහේතුක වූ නාමය නාමමූල විසින් ඒකමූල නො වෙයි. සහේතුක වූ නාමය නාමමූල විසින් ඒකමූල වෙයි. යළි නාමමූල විසින් ඒකමූල වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : නාම සමුත්ථාන වූ රූපය නාමමූල විසින් ඒකමූල වෙයි, නාම නො වෙයි. නාමය නාමමූල විසින් ඒකමූල ද නාම ද වේ.

39\. නාමමූල විසින් ඒකමූල වූ යම්කිසි ධර්ම කෙනෙක් ඇද්ද ඒ හැම නාමමූල විසින් අන්‍යො'න්‍යමූල වෙති යත්: නාම මූල වූ යම් මූල කෙනෙක් එකවට උපදනාහු වෙත් නම් ඒකමූල ද අන්‍යො'න්‍යමූල ද වෙති. අවශේෂ වූ නාමමූල සහජාත ධර්මයෝ නාමමූල විසින් ඒකමූල වෙති, නොද අන්‍යො’න්‍යමූල වෙති. යළි නාමමූල විසින් අන්‍යො'න්‍යමූල වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : එසේ යි.

40\. නාම සංඛ්‍යාත යම්කිසි ධර්ම කෙනෙක් ඇද්ද ඒ හැම නාමමූලමූල වෙති යත් : නාමමූලයෝ නවදෙනෙක් මැ වෙති. අවශේෂ වූ නාමධර්මයෝ නාමමූලමූල නො වෙති. යළි නාමමූලමූල වූ යම් ධර්ම කෙනෙකුත් ඇද්ද ඒ ධර්මයෝ නාම වෙති යත් : එසේ යි.

41\. නාම සඞ්ඛ්‍යාත යම්කිසි ධර්ම කෙනෙක් ඇද්ද ඒ හැම නාමමූල විසින් ඒකමූලමූල වෙති යත්: අහේතුක නාමය නාමමූල විසින් ඒකමූලමූල නො වෙයි. සහේතුක නාමය නාමමූල විසින් ඒකමූලමූල වෙයි. යළි නාමමූල විසින් ඒකමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත්: නාමසමුත්ථාන වූ රූපය නාමමූල විසින් ඒකමූලමූල වෙයි, නාම නො වෙයි. නාමය නාමමූල විසින් ඒකමූලමූල ද නාම ද වේ.

42\. නාමමූල විසින් ඒකමූලමූල වූ යම්කිසි ධර්ම කෙනෙක් ඇද්ද ඒ හැම නාමමූල විසින් අන්‍යො'න්‍යමූලමූල වෙති යත්: නාමමූල වු යම් මූල කෙනෙක් එකවට උපදනුනාහු වෙත් නම් ඒකමූලමූල ද අන්‍යො'න්‍යමූලමූල ද වෙති. අවශේෂ වූ නාමමූලසහජාත ධර්මයෝ නාමමූල විසින් ඒකමූලමූල වෙති. නොද අන්‍යො'න්‍යමූලමූල වෙති. යළි නාමමූල විසින් අන්‍යො'න්‍යමූලමූල වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : එසේ යි.

43\. නාම සඞ්ඛ්‍යාත යම්කිසි ධර්ම කෙනෙක් ඇද්ද ඒ හැම නාමමූලක වෙති යත් : අහේතුක නාමය නාමමූලක නො වෙයි. සහේතුක නාමය නාමමූලක වෙයි. යළි නාමමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : නාමසමුත්ථාන රූපය නාමමූලක වෙයි, නාම නො වෙයි. නාමය නාමමූලක ද නාම ද වේ.

44\. නාම සඞ්බ්‍යාත යම්කිසි ධර්ම කෙනෙක් ඇද්ද ඒ හැම නාමමූල විසින් ඒකමූලක වෙති යත් : අහේතුක නාමය නාමමූල විසින් ඒකමූලක නො වෙයි. සහේතුක නාමය නාමමූල විසින් ඒකමූලක වෙයි. යළි නාමමූල විසින් ඒකමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : නාමසමුත්‍ථාන රූපය නාමමූල, විසින් ඒකමූලක වෙයි, නාම නො වෙයි. නාමය නාමමූල විසින් ඒකමූලක ද නිසාම ද වේ.

45\. නාමමූල විසින් ඒකමූලක වූ යම්කිසි ධර්ම කෙනෙක් ඇද්ද ඒ හැම නාමමූල විසින් අන්‍යො’න්‍යමූලක වෙති යත් : නාමමූල වූ යම් මූල කෙනෙක් එකවට උපදනාහු වෙත් නම් ඒකමූලික ද අන්‍යො’න්‍යමූලක ද වෙති. අවශේෂ වූ නාමමූලසහජාත ධර්මයෝ නාමමූල විසින් ඒකමූලක වෙති. නොද අන්‍යො‘න්‍යමූලක වෙති. යළි නාමමූල විසින් අන්‍යො’න්‍යමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : එසේ යි.

46\. නාම සඞ්ඛ්‍යාත යම්කිසි ධර්ම කෙනෙක් ඇද්ද ඒ හැම නාමමූලක වෙති යත්: අහේතුක නාමය නාමමූලමූලක නො වෙයි. සහේතුක නාමය නාමමූලමූලක වෙයි. යළි නාමමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත්: නාමසමුත්ථාන රූපය නාමමූලමූලක වෙයි, නාම නො වෙයි. නාමය නාමමූලමූලක ද නාම ද වේ.

47\. නාම සඞ්ඛ්‍යාත යම්කිසි ධර්ම කෙනෙක් ඇද්ද ඒ හැම නාමමූල විසින් ඒකමූලමූලක වෙති යත් : අහේතුක නාමය නාමමූල විසින් ඒක මූලමූලක නො වෙයි. සහේතුක නාමය නාමමූල ඒකමූලමූලක වෙයි. යළි නාමමූල විසින් ඒකමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : නාමසමුත්ථාන රූපය නාමමූල විසින් ඒකමූලමූලක වෙයි, නාම නො වෙයි. නාමය නාමමූල විසින් ඒකමූලමූලක ද නාම ද වේ.

48\. නාමමූල විසින් ඒකමූලමූලක වූ යම්කිසි ධර්ම කෙනෙක් ඇද්ද ඒ හැම නාමමූල විසින් අන්‍යො'න්‍යමූලමූලක වෙති යත් : නාමමූල වූ යම් මූල කෙනෙක් එකවට උපදනාහු වෙත් නම් ඒකමූලමූලක ද අන්‍යො'න්‍යමූලමූලක ද වෙති. අවශේෂ වූ නාමමූල සහජාත ධර්මයෝ නාමමූල විසින් ඒකමූලමූලක වෙති, නොද අන්‍යො’න්‍යමූලමූලක වෙති. යළි නාමමූල අන්‍යො'න්‍යමූලමූලක වූ යම් ධර්ම කෙනෙකුත් ඇද්ද ඒ හැම ධර්මයෝ නාම වෙති යත් : එසේ යි.

නාමපද නයවතුෂ්ක යි.

මූලවාරනිර්දේශ යි.

49\. කුශල ස්වභාව වූ යම්කිසි ධර්ම කෙනෙක් ඇද්ද ඒ හැම කුශල (ඵල නිපයනුවට පවතී නු යි) හේතු වෙති යත් : කුශල හේතු තිදෙනෙක් ම වෙති. අවශේෂ කුශල ධර්‍මයෝ කුශලහේතු නො වෙත්. කුශල (එල දක්වා දේ නු යි) නිදාන ... කුශල (ඵල සම්භව වේ නු යි) සම්හව ... කුශල (ඵල ප්‍රභව කෙරේ නු යි) ප්‍රභව ... කුශල (එල සමුත්ථානකෙරේ නු යි) සමුත්‍ථාන ... කුශල (ඵල ගෙන දේ නු යි) ආහාර ... කුශල (ඵලයෙන් එල්බේ නු යි) ආලම්බන ... කුශල (ඵල පවත්වා නු යි) ප්‍රත්‍යය ... කුශල (ඵල උදා කෙරේ නු යි) සමුදය වෙති යත්: ... අකුශල ස්වභාව වූ යම් කිසි ධර්ම කෙනෙක් ... අව්‍යාකෘත ස්වභාව වූ යම්කිසි ධර්ම කෙනෙක් ... නාම සඬ්ඛ්‍යාත යම්කිසි ධර්ම කෙනෙක් ඇද්ද ඒ හැම නාමහේතු ... නාමනිදාන ... නාමසම්හව ... නාමප්‍රභව ... නාමසමුත්ථාන ... නාමාහාර ... නාමාලම්බන ... නාමප්‍රත්‍යය ... නාමසමුදය වෙති යත් :

මූල යැ හේතු යැ නිදාන යැ සම්භව යැ ප්‍ර‍භව යැ සමුත්‍ථාන යැ ආහාර යැ ආලම්ඛන යැ ප්‍රත්‍යය යැ සමුදය යැ යි වාර දසයෙකි.

නිර්දේශවාර නිමි.

ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » මාතිකා

# ග්‍රන්ථගොච්ඡකය

1.

ග්‍රන්ථ (ච්‍යුතිප්‍රතිසන්ධි විසින් සසර ගැටලන) වූ ධර්මයෝ යැ,‍  
ග්‍රන්ථ නො වූ ධර්මයෝ යැ,

2.

ග්‍රන්ථනීය (අරමුණු කිරීම් වශයෙන් ග්‍රන්ථයන් විසින් ගෙතිය යුතු) වූ ධර්මයෝ යැ,‍  
ග්‍රන්ථනීය නො වූ ධර්මයෝ යැ,

3.

ග්‍රන්ථසම්ප්‍රයුක්ත වූ ධර්මයෝ යැ,‍  
ග්‍රන්ථවිප්‍රයුක්ත වූ ධර්මයෝ යැ,

4.

ග්‍රන්ථ වූ ද ග්‍රන්ථනීය වූ ද ධර්මයෝ යැ,‍  
ග්‍රන්ථනීය වූ ද නො ද ග්‍රන්ථ වූ ද ධර්මයෝ යැ,

5.

ග්‍රන්ථ වූ ද ග්‍රන්ථසම්ප්‍රයුක්ත වූ ද ධර්මයෝ යැ,‍  
ග්‍රන්ථ සම්ප්‍රයුක්ත වූ ද නො ද ග්‍රන්ථ වූ ද ධර්මයෝ යැ,

6.

යළි ග්‍රන්ථ විප්‍රයුක්ත වූ ග්‍රන්ථනීය ද වූ ධර්මයෝ යැ,‍  
(ග්‍රන්ථ විප්‍රයුක්ත වූ) ග්‍රන්ථනීය ද නො වූ ධර්මයෝ යි.

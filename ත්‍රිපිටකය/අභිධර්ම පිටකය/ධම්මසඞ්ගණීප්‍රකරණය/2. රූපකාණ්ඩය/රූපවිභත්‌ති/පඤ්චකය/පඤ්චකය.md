ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 2. රූපකාණ්ඩය » රූපවිභත්‌ති » පඤ්චකය

# පඤ්චකය

971\. ඒ පඨවිධාතුරූපය කව‍රේ යත්:

අධ්‍යාත්ම වූ හෝ බාහිර වූ හෝ උපාදින්න (ශරීරස්ථ) වූ හෝ අනුපාදින්න වූ හෝ යම් කර්‍කශයෙක් පරුෂයෙක් කර්‍කශත්‍වයෙක් කර්‍කශභාවයෙක් වේ ද, මේ ඒ පෘථිවිධාතුරූප යි.

972\. ඒ ආපෝධාතු රූපය කවරේ යත්:

අධ්‍යාත්ම වූ හෝ බාහිර වූ හෝ උපාදින්න වූ හෝ අනුපාදින්න වූ හෝ යම් ආපයෙක් ආපෝගතයෙක් ස්නේහයෙක් ස්නේහගතයෙක් රූපයාගේ බන්‍ධනත්‍වයෙක් වේ ද, මේ ඒ අබ්ධාතුරූප යි.

973\. ඒ තේජෝධාතු රූපය කවරේ යත්:

අධ්‍යාත්ම වූ හෝ බාහිර වූ හෝ උපාදින්න වූ හෝ අනුපාදින්න වූ හෝ යම් ‍තේජසෙක් තේජෝගතයෙක් උණුසුමෙක් උණුසුම් අයුරෙක් තද උණුසුමෙක් තද උණුසුම් අයුරෙක් වේ ද, මේ ඒ තේජෝධාතුරූප යි.

974\. ඒ වායෝධාතු රූපය කවරේ යත්:

අධ්‍යාත්ම වූ හෝ බාහිර වූ හෝ උපාදින්න වූ හෝ අනුපාදින්න වූ හෝ යම් වායුවෙක් වායෝගතයෙක් රූපයාගේ පිරුණුබවෙක් වේ ද, මේ ඒ වායෝධාතුරූප යි.

975\. ඒ උපාදාරූපය කවරේ යත්:

චක්‍ෂුරායතන ය ... කවලීකාරාහාර යි. මේ ඒ උපාදාරූප යි.

මෙසේ පඤ්චප්‍රකාරයෙකින් රූපසඞ්ග්‍රහය වේ.

පඤ්චකය යි.

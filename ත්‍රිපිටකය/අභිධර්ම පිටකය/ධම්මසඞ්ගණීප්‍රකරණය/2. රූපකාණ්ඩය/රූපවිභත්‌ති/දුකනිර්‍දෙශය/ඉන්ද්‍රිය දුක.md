ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 2. රූපකාණ්ඩය » රූපවිභත්‌ති » දුකනිර්‍දෙශය

# ඉන්ද්‍රිය දුක

714\. ඒ චක්ඛුන්ද්‍රියරූපය කවරෙ යත්:

යම් ඇසෙක් සතරමහාභූතයන් නිසා උපන් ප්‍රසාදය වූයේ ද … තෙලෙ ශුන්‍යග්‍රාම නමුදු වේ. මේ චක්ෂුරින්ද්‍රිය රූප යි.

715\. ඒ චක්ඛුන්ද්‍රිය නො වූ රූපය කවරෙ යත්:

ශ්‍රොත්‍රායතන ය … කවලීකාරාහාර යි. මේ ඒ චක්ෂුරින්ද්‍රිය නො වූ රූප යි.

716\. ඒ සොතින්ද්‍රියරූපය … ඝානින්ද්‍රිය … ජිව්හින්ද්‍රිය … කායින්ද්‍රියරූපය කවරෙ යත්:

යම් කයෙක් සතරමහාභූතයන් නිසා උපන් ප්‍රසාදය වූයේ ද … තෙලෙ ශුන්‍යග්‍රාම නමුදු වේ. මේ කායෙන්ද්‍රිය රූප යි.

717\. කායෙන්ද්‍රිය නො වූ රූපය කවරෙ යත්:

චක්ෂුරායතන ය … කවලීකාරාහාර යි. මේ ඒ කායෙන්ද්‍රිය නො වූ රූප යි.

718\. ඒ ඉත්ථින්ද්‍රිය රූපය කවරෙ යත්:

යම් කරුණෙකින් ස්ත්‍රිය පිළිබඳ ස්ත්‍රීසටහන ස්ත්‍රීනිමිත්ත ස්ත්‍රීක්‍රියා ස්ත්‍රීආකල්පය ස්ත්‍රීත්වය ස්ත්‍රිභාවය වේ ද, මේ ඒ ස්ත්‍රීන්ද්‍රියරූප යි.

719\. ඒ ස්ත්‍රීන්ද්‍රිය නො වූ රූපය කවරෙ යත්:

චක්ෂුරායතන ය … කවලීකාරාහාර යි. මේ ඒ ස්ත්‍රීන්ද්‍රිය නො වූ රූප යි.

720\. ඒ පුරිසින්ද්‍රියරූපය කවරෙ යත්:

යම් කරුණෙකින් පුරුෂයාගේ පුරුෂ සටහන පුරුෂනිමිත්ත පුරුෂක්‍රියා පුරුෂාකල්පය පුරුෂත්වය පුරුෂභාවය වේ ද, මේ ඒ පුරුෂෙන්ද්‍රියරූප යි.

721\. ඒ පුරුෂෙන්ද්‍රිය නො වූ රූපය කවරෙ යත්:

චක්ෂුරායතන ය … කවලීකාරාහාර යි. මේ ඒ පුරුෂෙන්ද්‍රිය නො වූ රූප යි.

722\. ඒ ජීවිතින්ද්‍රිය රූපය කවරෙ යත්:

ඒ රූපීධර්‍මයන්ගේ යම් ආයුෂයෙක් සිටීමෙක් යපනයෙක් යාපනයෙක් ඉරියනයෙක් පැවැත්මෙක් පාලනයෙක් ජිවිතයෙක් ජිවිතෙන්ද්‍රියයෙක් වේ ද, මේ ඒ ජිවිතෙන්ද්‍රියරූප යි.

723\. ඒ ජීවිතෙන්ද්‍රිය නො වූ රූපය කවරෙ යත්:

චක්ෂුරායතන ය … කවලීකාරාහාර යි. මේ ඒ ජිවිතෙන්ද්‍රිය නො වූ රූප යි.

(ඉන්ද්‍රිය දුක යි.)

ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 2. රූපකාණ්ඩය » මාතිකා » එකක

# එකක

586\. එහි හැම රූපය කවරැ යත්:

සතර මහාභූතයෝ ද, සතර මහාභූතයන් නිසා පවත්නා රූපය ද යන මේ හැම රූප යයි කියනු ලැබේ.

587\. එක් කොටසෙකින් රූපසඞ්ග්‍රහය වෙයි:

හැම රූපය නහේතු ය, අහේතුක ය, හේතුවිප්‍රයුක්ත ය, සප්‍රත්‍ය ය, සඞ්ඛත ය, රූපවත් ය, ලෞකික ය, සාස්‍රව ය, සංයොජනිය ය, ග්‍රන්ථනීය ය. ඔඝනීය ය, යොගනීය ය, නීවරණිය ය, පරාමෘෂ්ට ය, උපාදානිය ය, සාංක්ලෙශික ය, අව්‍යාකෘත ය, අනාලම්බන ය, අචෛතසික ය, චිත්තවිප්‍රයුක්ත ය, නෛවවිපාකනවිපාකධර්‍මධර්‍ම ය, අසංක්ලිෂ්ටසාංක්ලෙශික ය, නසවිතර්‍කවිචාර ය, නාවිතර්‍කවිචාරමාත්‍ර ය, අවිතර්‍කඅවිචාර ය, නප්‍රීතිසහගත ය, නසුඛසහගත ය, නඋපෙක්ෂා සහගත ය, නො ම දර්‍ශනයෙන් නො ද භාවනායෙන් ප්‍රහාතව්‍ය ය, නො ම දර්‍ශනයෙන් නො ද භාවනායෙන් ප්‍රහාතව්‍යහෙතුක ය, නො ම ආචයගාමී නො ද අපචයගාමී ය, නො ම ශෛක්ෂ නාශෛක්ෂ ය, පරිත්ත ය, කාමාවචර ය, නරූපාවචර ය, නඅරූපාවචර ය, පරියාපන්න ය, නො ම අපරියාපන්න ය, අනියත ය, අනෛර්‍ය්‍යාණික ය, උත්පන්න ය, ෂඩ්විඥානයෙන් විඥෙය ය, අනිත්‍ය ය, ජරාභිභූත යි. මෙසේ එක කොටසින් රූපසඞ්ග්‍රහය වේ.

එකක යි.

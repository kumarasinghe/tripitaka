ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 2. රූපකාණ්ඩය » මාතිකා » ද්විකය

# සූක්ෂ්මරූප දුක

කායවිඥප්තිරූපයෙක් ඇත, කායවිඥප්ති නො වූ රූපයෙක් ඇත.

වාග්විඥප්තිරූපයෙක් ඇත, වාග්විඥප්ති නො වූ රූපයෙක් ඇත.

ආකාශධාතුරූපයෙක් ඇත, ආකාශධාතු නො වූ රූපයෙක් ඇත.

අබ්ධාතුරූපයෙක් ඇත, අබ්ධාතු නො වූ රූපයෙක් ඇත.

රූපයාගේ ලඝුත්වරූපයෙක් ඇත. රූපයාගේ ලඝුත්ව නො වූ රූපයෙක් ඇත;

රූපයාගේ මෘදුත්වරූපයෙක් ඇත, රූපයාගේ මෘදුත්ව නො වූ රූපයෙක් ඇත.

රූපයාගේ කර්‍මණ්‍යතා රූපයෙක් ඇත, රූපයාගේ කර්‍මණ්‍යතා නො වූ රූපයෙක් ඇත.

රූපයාගේ උපචයරූපයෙක් ඇත, රූපයාගේ උපචය නො වූ රූපයෙක් ඇත.

රූපයාගේ සන්තතිරූපයෙක් ඇත, රූපයාගේ සන්තති නො වූ රූපයෙක් ඇත.

රූපයාගේ අනිත්‍යතාරූපයෙක් ඇත, රූපයාගේ අනිත්‍යතා නො වූ රූපයෙක් ඇත.

කවලීකාරාහාරරූපයෙක් ඇත, කවලීකාරාහාර නො වූ රූපයෙක් ඇති.

මෙසේ දෙකොටසින් රූපසඞ්ග්‍රහය වේ.

\[සූක්ෂ්මරූප දුක යි. 12\]

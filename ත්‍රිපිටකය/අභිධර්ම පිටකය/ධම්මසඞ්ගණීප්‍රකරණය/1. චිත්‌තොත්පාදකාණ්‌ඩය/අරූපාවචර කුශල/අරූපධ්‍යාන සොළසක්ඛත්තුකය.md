ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 1. චිත්‌තොත්පාදකාණ්‌ඩය » අරූපාවචර කුශල

# අරූපධ්‍යාන සොළසක්ඛත්තුකය

265\. කවර ධර්‍මයෝ කුශලහ යත්:

යම් කලෙකැ අරූපභවෝත්පත්තිය පිණිස මාර්‍ගය වඩා ද, සර්‍වප්‍ර‍කාරයෙන් රූපසංඥාවන්ගේ ඉක්මයෑමෙන් ප්‍ර‍තිඝසංඥාවන්ගේ ප්‍ර‍හාණයෙන් නානාත්‍වසංඥාවන්ගේ නො මෙනෙහි කිරීමෙන් ආකාසනඤ්චයතන සංඥාසහගත වූ, සුඛයාගේ ද ප්‍ර‍හාණයෙන් ... උපේක්‍ෂාසහගත වූ චතුර්ත්ථධ්‍යානයට පැමිණ වෙසේ ද, එසමයෙහි ස්පර්‍ශය වෙයි ... අවික්‍ෂෙපය වේ ... මේ ධර්‍මයෝ කුශලයෝ යි.

266\. කවර ධර්‍මයෝ කුශලහ යත්:

යම් කලෙකැ අරූපභවෝත්පත්තිය පිණිස මාර්‍ගය වඩා ද, සර්‍වප්‍ර‍කාරයෙන් ආකාසානඤ්චායතනය ඉක්මවා විඤ්ඤාණඤ්චායතනසංඥා සහගත වූ, සුඛයාගේ ද ප්‍ර‍හාණයෙන් ... උපේක්‍ෂාසහගත වූ චතුර්ත්ථධ්‍යානයට පැමිණ වෙසේ ද, එසමයෙහි ස්පර්‍ශය වෙයි ... අවික්‍ෂෙපය වේ ... මේ ධර්‍මයෝ කුශලයෝ යි.

267\. කවර ධර්‍මයෝ කුශලහ යත්:

යම් කලෙකැ අරූපභවෝත්පත්තිය පිණිස මාර්‍ගය වඩා ද, සර්‍වප්‍ර‍කාරයෙන් විඤ්ඤාණඤ්චායතනය ඉක්මවා ආකිඤ්චඤ්ඤායතන සංඥාසහගත වූ, සුඛයාගේ ද ප්‍ර‍හාණයෙන් ... උපේක්‍ෂාසහගත වූ චතුර්ත්ථධ්‍යානයට පැමිණ වෙසේ ද, එසමයෙහි ස්පර්‍ශය වෙයි ... අවික්‍ෂෙපය වේ ... මේ ධර්‍මයෝ කුශලයෝ යි.

268\. කවර ධර්‍මයෝ කුශලහ යත්:

යම් කලෙකැ අරූපභවෝත්පත්තිය පිණිස මාර්‍ගය වඩා ද, සර්‍වප්‍ර‍කාරයෙන් ආකිඤ්චඤ්ඤායතනය ඉක්මවා නේවසඤ්ඤානාසඤ්ඤායතනසංඥා සහගත වූ, සුඛයාගේ ද ප්‍ර‍හාණයෙන් ... උපේක්‍ෂාසහගත වූ චතුර්ථධ්‍යානයට පැමිණ වෙසේ ද, එසමයෙහි ස්පර්‍ශය වෙයි ... අවික්‍ෂෙපය වේ ... මේ ධර්‍මයෝ කුශලයෝ යි.

අරූපධ්‍යාන සොළසක්ඛත්තුකය යි.

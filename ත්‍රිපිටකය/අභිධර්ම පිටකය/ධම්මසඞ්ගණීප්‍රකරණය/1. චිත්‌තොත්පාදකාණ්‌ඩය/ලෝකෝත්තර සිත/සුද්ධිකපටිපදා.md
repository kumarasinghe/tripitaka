ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 1. චිත්‌තොත්පාදකාණ්‌ඩය » ලෝකෝත්තර සිත

# සුද්ධිකපටිපදා

277\. කවර ධර්මයෝ කුශලහ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස (ස්‍රොතාපත්තිඵල සඞ්ඛ්‍යාත) ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමි වූ (ච්‍යුතිප්‍රතිසන්ධි නසමින් යන) ලොකොත්තරධ්‍යානය වඩා ද, කාමයන්ගෙන් වෙන් ව ම ... දුඃඛප්‍රතිපත් ඇති දන්ධාභිඥ වූ ප්‍රථමධ්‍යානයට පැමිණ වෙසේ ද, එසමයෙහි ස්පර්ශය වෙයි, වෙදනාව වෙයි, සංඥාව වෙයි, චෙතනාව වෙයි, චිත්තය වෙයි, විතර්කය වෙයි, විචාරය වෙයි, ප්‍රීතිය වෙයි, සුඛය වෙයි, විතෛත්කාග්‍රතාව වෙයි, සද්ධින්ද්‍රිය වෙයි, විරියින්ද්‍රිය වෙයි, සතින්ද්‍රීය වෙයි, සමාධින්ද්‍රිය වෙයි, පඤ්ඤින්ද්‍රිය වෙයි, මනින්ද්‍රිය වෙයි, සොමනස්සින්ද්‍රිය වෙයි, ජිවිතින්ද්‍රිය වෙයි, අනඤ්ඤාතඤ්ඤස්සාමීතින්ද්‍රිය වෙයි, සම්මාදිට්ඨි වෙයි, සම්මාවාචා වෙයි, සම්මාකම්මන්ත වෙයි, සම්මාආජීව වෙයි, සම්මාවායාම වෙයි, සම්මාසති වෙයි, සම්මාසමාධි වෙයි, සද්ධාබල වෙයි, විරියබල වෙයි, සතිබල වෙයි, සමාධිබල වෙයි, පඤ්ඤාබල වෙයි, හිරිබල වෙයි, ඔත්තප්පබල වෙයි, අලොභය වෙයි, අදොසය වෙයි, අමොහය වෙයි, අනභිජ්ඣා වෙයි, අව්‍යාපාද වෙයි, සම්මාදිට්ඨි වෙයි, හිරි වෙයි, ඔත්තප්ප වෙයි, කායපස්සද්ධි වෙයි, චිත්තපස්සද්ධි වෙයි, කායලහුතා වෙයි, චිත්තලහුතා වෙයි, කායමුදුතා වෙයි, චිත්තමුදුතා වෙයි, කායකම්මඤ්ඤතා වෙයි, චිත්තකම්මඤ්ඤතා වෙයි, කායපාගුඤ්ඤතා වෙයි, චිත්තපාගුඤ්ඤතා වෙයි, කායුජ්ජුකතා වෙයි, චිත්තුජ්ජුකතා වෙයි, සති වෙයි, සම්පජඤ්ඤ වෙයි, සමථය වෙයි, විපස්සනා වෙයි, පග්ගාහය වෙයි, අවික්ඛෙපය වේ. තවද එසමයෙහි ප්‍රතිත්‍යසමුත්පන්න වූ අන්‍ය වූ ද යම් අරූපීධර්ම කෙනෙක් හෝ ඇද්ද, මේ ධර්මයෝ කුශලයෝ යි.

278\. කවරෙක් එසමයෙහි ස්පර්ශ වෙයි යත්:

එසමයෙහි යම් ස්පර්ශයෙක් ස්පර්ශ කරන අයුරෙක් මොනවට ස්පර්ශ කරන අයුරෙක් මොනවට ස්පර්ශ කළ බවෙක් වේ ද, මේ එසමයෙහි ස්පර්ශ වේ.

279\. කවරෙක් එසමයෙහි වෙදනා වෙයි යත්:

එසමයෙහි තදනුරූප වූ මනොවිඥානධාතු සංස්පර්ශයෙන් උපන් චෛතසික වූ යම් මිහිරි බවෙක් චෛතසික සුඛයෙක් චිත්තසංස්පර්ශයෙන් උපන් මධුර වූ වෙදයිතයෙක් චිත්තසංස්පර්ශයෙන් උපන් මධුර වූ සුඛ වූ වෙදනායෙක් වේ ද, මේ එසමයෙහි වෙදනාව වේ.

280\. කවරෙක් එසමයෙහි සංඥා වෙයි යත්:

එසමයෙහි තදනුරූප වූ මනොවිඥානධාතුසංස්පර්ශයෙන් උපන් යම් සංඥායෙක් සඤ්ජානනාකාරයෙක් හැඳිනගත් බවෙක් වේ ද, මේ එසමයෙහි සංඥා වේ.

281\. කවරෙක් එසමයෙහි චෙතනා වෙයි යත්:

එසමයෙහි තදනුරූප වූ මනොවිඥානධාතුසංස්පර්ශයෙන් උපන් යම් චෙතනායෙක් සඤ්චෙතනායෙක් සිතන ලද බවෙක් වේ ද, මේ එසමයෙහි චෙතනා වේ.

282\. කවරෙක් එසමයෙහි චිත්ත වෙයි යත්:

එසමයෙහි යම් චිත්තයෙක් මනසෙක් මානසයෙක් සිතෙක් භවාඞ්ග සිතෙක්, මනසෙක් මනායතනයෙක් මනින්ද්‍රියයෙක් විඥානයෙක් විඥානස්කන්ධයෙක් තදනුරූප වූ මනොවිඥානධාතුයෙක් වේ ද, මේ එසමයෙහි චිත්තය වේ.

283\. කවරෙක් එසමයෙහි විතර්ක වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ යම් තර්කයෙක් විතර්කයෙක් සංකල්පයෙක් අර්පණායෙක් බලවත් අර්පණායෙක් (අරමුණෙහි) සිත පිහිටුවීමෙක් සම්‍යක් සංකල්පයෙක් වේ ද, මේ එසමයෙහි විතර්ක වේ.

284\. කවරෙක් එසමයෙහි විචාර වෙයි යත්:

එසමයෙහි යම් (අරමුණෙහි හැසිරෙන) වාරයෙක් විචාරයෙක් අනුවිචාරයෙක් උපවිචාරයෙක් (අරමුණෙහි) සිත ගළපන බවෙක් අනුප්‍රෙක්ෂණතායෙක් වේ ද, මේ එසමයෙහි විචාරය වේ.

285\. කවරෙක් එසමයෙහි ප්‍රීති වෙයි යත්:

එසමයෙහි යම් ප්‍රීතියෙක් ප්‍රාමොද්‍යයෙක් ආමොදනාකාරයෙක ප්‍රමොදනාකාරයෙක හර්‍ෂයෙක් ප්‍රහර්‍ෂයෙක් ප්‍රීතිධනයෙක් ඔදවැඩි බවෙක චිත්තයාගේ සතුටු බවෙක් වේ ද, මේ එසමයෙහි ප්‍රීති වේ.

286\. කවරෙක් එසමයෙහි සුඛ වෙයි යත්:

එසමයෙහි යම් චෛතසික වූ මිහිරි බවෙක් චෛතසික සුඛයෙක් චිත්තසංස්පර්ශයෙන් උපන් සාතසුඛවෙදයිතයෙක් චිත්තසංස්පර්ශයෙන් උපන් සාතසුඛවෙදනායෙක් වේ ද, මේ එසමයෙහි සුඛවෙදනා වේ.

287\. කවරෙක් එසමයෙහි චිත්තෛකාග්‍රතා වෙයි යත්:

එසමයෙහි මාර්ගාඞ්ග වූ මාර්ගපර්යාපන්න වූ, චිත්තයාගේ යම් (නිසල බැවින් අරමුණෙහි) සිටීමෙක් බැසැ සිටීමෙක් නොවිසිරීමෙක් අවික්‍ෂෙපයෙක් නො විසුළ සිත ඇති බවෙක් ශමථයෙක් සමාධීන්ද්‍රියයෙක් සමාධි බලයෙක් සම්‍යක්සමාධියෙක් සමාධි සම්ඛොධ්‍යඞ්ගයෙක් වේ ද, මේ එසමයෙහි චිත්තෛකාග්‍රතා වේ.

288\. කවරෙක් එසමයෙහි ශ්‍රද්ධෙන්ද්‍රිය වෙයි යත්:

එසමයෙහි යම් ශ්‍රද්ධායෙක් හැදැහීම් අයුරෙක් (ගුණයෙහි) බැසැ ගැනීමෙක් අභිප්‍රසාදයෙක් ශ්‍රද්ධායෙක් ශ්‍ර‍ද්ධෙන්ද්‍රියයෙක් ශ්‍රද්ධාබලයෙක් වේ ද, මේ එසමයෙහි ශ්‍රද්ධෙන්ද්‍රිය වේ.

289\. කවරෙක් එසමයෙහි වීර්ය්‍යෙන්ද්‍රිය වෙයි යත්:

එසමයෙහි මාර්ගාඞ්ග වූ මාර්ගපර්‍ය්‍යාපන්න වූ, යම් චෛතසික වූ විර්‍ය්‍යාරම්හයෙක් නිෂ්ක්‍රම (කුසීත බැවින් නික්මෙන වීර්ය්‍ය) යෙක් පරාක්‍රමයෙක් උද්‍යමයෙක් ව්‍යායාමයෙක් උත්සාහයෙක් අධිමාත්‍ර උත්සාහයෙක් ථාමයෙක් ධෛර්ය්‍යයෙක් ස්ථිරපරාක්‍රමයෙක් නො තැබූ ඡන්දය ඇති බවෙක් නො තැබූ විර්ය්‍යධුර ඇති බවෙක් වීර්ය්‍යය දැඩි වැ ගැනීමෙක්, වීර්ය්‍යයෙක්, විර්ය්‍යෙන්ද්‍රියයෙක්, වීර්ය්‍යබලයෙක්, සම්‍යග්වීර්ය්‍යයෙක්, වීර්ය්‍යසම්බොධ්‍යඞ්ගයෙක් වේ ද, මේ එසමයෙහි වීර්යෙන්ද්‍රිය වේ.

290\. කවරෙක් එසමයෙහි ස්මෘතින්ද්‍රිය වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ යම් සිහි කිරීමෙක් පුනපුනා සිහි කිරීමෙක් අභිමුඛ කොට සිහි කිරීමෙක් ස්මෘති සඞ්ඛ්‍යාත සිහි කරන අයුරෙක් දරන බවෙක් අරමුණෙහි පිවිසෙන බවෙක් නො මුළා වන බවෙක් ස්මෘතියෙක් ස්මෘතින්ද්‍රියයෙක් ස්මෘතිබලයෙක් සම්‍යක්ස්මෘතියෙක් ස්මෘති සම්ඛොධ්‍යඞ්ගයෙක් වේ ද, මේ එසමයෙහි ස්මෘතින්ද්‍රිය වේ.

291\. කවරෙක් එසමයෙහි සමාධීන්ද්‍රිය වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ චිත්තයාගේ යම් සිටීමෙක් මොනොවට සිටීමෙක් බැසැගෙන සිටීමෙක් නො විසිරීමෙක් අවික්‍ෂෙපයෙක් නො විසුළ සිත ඇති බවෙක් ශමථයෙක් සමාධින්ද්‍රියයෙක් සමාධිබලයෙක් සම්‍යක්සමාධියෙක් සමාධි සම්ඛොධ්‍යඞ්ගයෙක් වේ ද, මේ එසමයෙහි සමාධීන්ද්‍රිය වේ.

292\. කවරෙක් එසමයෙහි ප්‍ර‍ඥෙන්ද්‍රිය වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් (අනිත්‍යාදි ප්‍රකාරයෙන් දහම්) දැනීමෙක් දන්නා අයුරෙක් (අනිත්‍යාදිය) විමසීමෙක් සිවුසස්දහම් විමසීමෙක් (අනිත්‍යාදිය) සැලැකීමෙක් උපලක්ෂණයෙක් ප්‍රත්‍යුපලක්‍ෂණයෙක් පණ්ඩිත බවෙක් කුශල බවෙක් නිපුණ බවෙක් විභාවනයෙක් චින්තායෙක් උපපරීක්ෂායෙක් භූරීප්‍රඥායෙක් ධාරණප්‍රඥායෙක් පරිණායිකායෙක් විදර්ශනායෙක් සම්‍යග්ඥානයෙක් (සිත විදර්ශනාවීථියට නඟන) පතොදයෙක් ප්‍රාඥයෙක් ප්‍රඥෙන්‍ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥා ප්‍රාසාදයෙක් ප්‍රඥා ආලොකයෙක් ප්‍රඥාවභාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යඞ්ගයෙක් වේ ද, මේ එසමයෙහි ප්‍රඥේන්ද්‍රිය වේ.

293\. කවරෙක් එසමයෙහි මනින්ද්‍රිය වෙයි යත්:

එසමයෙහි යම් චිත්තයෙක් මනසෙක් මාන‍සයෙක් හෘදය (චිත්ත) යෙක් භවාඞ්ගචිත්තයෙක් මනසඞ්ඛ්‍යාත මනායතනයෙක් මනින්‍ද්‍රියයෙක් විඥානයෙක් විඥානස්කන්ධයෙක් තදනුරූප වූ මනෝවිඥානධාතුයෙක් වේ ද, මේ එසමයෙහි මනින්ද්‍රිය වේ.

294\. කවරෙක් එසමයෙහි සොමනස්සින්ද්‍රිය වෙයි යත්:

එසමයෙහි යම් චෛතසික වූ මිහිරි බවෙක් චෛතසික සුඛයෙක් චෙතොසම්ඵස්සයෙන් උපන් සාතසුඛවෙදයිතයෙක් චෙතොසම්ඵස්සජ සාතසුඛවෙදනායෙක් වේ ද, මේ එසමයෙහි සොමනස්සින්ද්‍රිය වේ.

295\. කවරෙක් එසමයෙහි ජීවිතෙන්ද්‍රිය වෙයි යත්:

ඒ අරූපීධර්මයන්ගේ යම් ආයුසයෙක් සිටීමෙක් යපනයෙක් යැපීමෙක් ඉරියව් පැවැත්මෙක් වර්‍තනයෙක් පාලනයෙක් ජීවිතයෙක් ජීවිතෙන්ද්‍රියයෙක් වේ ද, මේ එසමයෙහි ජීවිතෙන්ද්‍රිය වේ.

296\. කවරෙක් එසමයෙහි අනඤ්ඤාතඤ්ඤස්සාමිතින්ද්‍රිය වෙයි යත්:

නො දත් විරූ නුදුටු විරූ නො පත් විරූ නුවණින් නො පාළ කළ නො පසක් කළ ඒ සිවුසස් දහමුන්ගේ ප්‍රත්‍යක්ෂ කිරීම පිණිස මාර්ගාඞ්ග වූ මාර්ගපර්යාපන්න වූ යම් ප්‍රඥායෙක් පජානනාකාරයෙක් විමසීමෙක් ප්‍රවිච‍යයෙක් (අනිත්‍යාදිය) සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් විභාව‍නයෙක් චින්තායෙක් උපපරීක්ෂායෙක් භුරීප්‍රඥායෙක් ධාරණප්‍රඥායෙක් පරිණායිකාවක් විදර්ශනායෙක් සම්‍යග්ඥානයෙක් ප්‍රතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥාප්‍රාසාදයෙක් ප්‍රඥාආලොකයෙක් ප්‍රඥාඅවභාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යාඞ්ගයෙක් වේ ද, මේ එසමයෙහි අනඤ්ඤාතඤ්ඤස්සාමීතින්ද්‍රිය වේ.

297\. කවරෙක් එසමයෙහි සම්‍යග්දෘෂ්ටි වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් පජානනාකාරයෙක් විමසීමෙක් ප්‍රවිචයයෙක් (අනිත්‍යාදිය) සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් විභාවනයෙක් චින්තායෙක් උපපරීක්ෂායෙක් භූරීප්‍රඥායෙක් ධාරණප්‍රඥායෙක් පරිණායිකාවක් නිදර්‍ශනායෙක් සම්‍යග්ඥානයෙක් ප්‍රතොදයෙක් ප්‍රඥායෙක් ප්‍ර‍ඥෙන්ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥාප්‍රාසාදයෙක් ප්‍රඥාආලොකයෙක් ප්‍රඥා අවහාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යඞ්ගයෙක් වේ ද, මේ එසමයෙහි සම්‍යග්දෘෂ්ටි වේ.

298\. කවරෙක් එසමයෙහි සම්‍යක්සංකල්ප වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් තර්කයෙක් විතර්කයෙක් සංකල්පයෙක් අර්පණායෙක් බලවත් අර්පණායෙක් චිත්තයාගේ අභිනිරොපණයෙක් සම්‍යක් සංකල්පයෙක් වේ ද, මේ එසමයෙහි සම්‍යක් සංකල්ප වේ.

299\. කවරෙක් එසමයෙහි සම්මාවාචා වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, සතර වාග්දුශ්චරිතයෙන් යම් දුරුවීමෙක් විරතියෙක් පටිවිරතියෙක් විරමණයෙක් අක්‍රියායෙක් අකරණයෙක් නො පැමිණීමෙක් ආචාරසීමා නො ඉක්මැවීමෙක් ප්‍රත්‍යය සිඳීමෙක් සම්‍යග්වචනයෙක් වේ ද, මේ එසමයෙහි සම්මාවාචා වේ.

300\. කවරෙක් එසමයෙහි සම්‍යක්කර්මාන්ත වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, ත්‍රිවිධ කායදුශ්චරිතයෙන් යම් දුරුවීමෙක් විරතියෙක් පටිවිරතියෙක් විරමණයෙක් අක්‍රියායෙක් අකරණයෙක් නො පැමිණීමෙක් සීමා නො ඉක්මැවීමෙක් ප්‍රත්‍යය සිඳීමෙක් සම්‍යක්කර්මාන්තයෙක් වේ ද, මේ එසමයෙහි සම්‍යක්කර්මාන්ත වේ.

301\. කවරෙක් එසමයෙහි සම්‍යගාජීව වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, මිථ්‍යා ආජීවයෙන් යම් දුරුවීමෙක් විරතියෙක් පටිවිරතියෙක් විරමණයෙක් අක්‍රියායෙක් අකරණයෙක් නො පැමිණීමෙක් සීමා නො ඉක්මැවීමෙක් ප්‍රත්‍යය සිඳීමෙක් සම්‍යක්ආජීවයෙක් වේ ද, මේ එසමයෙහි සම්‍යගාජීව වේ.

302\. කවරෙක් එසමයෙහි සම්‍යග්ව්‍යායාම වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් චෛතසික වූ වීර්‍ය්‍යාරම්භයෙක් (කුසීත බැවින්) නික්මීමෙක් පරාක්‍රමයෙක් උද්‍යාමයෙක් ව්‍යායාමයෙක් උත්සාහයෙක් දෘඨ උත්සාහයෙක් දෘඨපරාක්‍රමයෙක් ධෛර්ය්‍යයෙක් ස්ථිරපරාක්‍රමයෙක් නො තැබූ ඡන්දය ඇති බවෙක් නො තැබූ වීර්ය්‍යධුර ඇති බවෙක් වීර්ය්‍යය දැඩි වැ ගැනීමෙක් වීර්ය්‍යයෙක් වීර්ය්‍යෙන්‍ද්‍රියයෙක් වීර්ය්‍යබලයෙක් සම්‍යග්ව්‍යායාමයෙක් වීර්ය්‍යසම්ඛොධ්‍යාඞ්ගයෙක් වේ ද, මේ එසමයෙහි සම්‍යග්ව්‍යායාම වේ.

303\. කවරෙක් එසමයෙහි සම්‍යක්ස්මෘති වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ස්මෘතියෙක් අනුස්මෘතියෙක් ප්‍රතිස්මෘතියෙක් සති සඞ්ඛ්‍යාත සිහි කරන අයුරෙක් දරන බවෙක් අරමුණෙහි පිවිසෙන බවෙක් නො මුළා වන බවෙක් ස්මෘතියෙක් ස්මෘතීන්ද්‍රියයෙක් ස්මෘතිබලයෙක් සම්‍යක්ස්මෘතියෙක් ස්මෘති‍සම්ඛොධ්‍යඞ්ගයෙක් වේ ද, මේ එසමයෙහි සම්‍යක්ස්මෘති වේ.

304\. කවරෙක් එසමයෙහි සම්‍යක්සමාධි වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් චිත්තයාගේ සිටීමෙක් මොනවට සිටීමෙක් බැසැගෙන සිටීමෙක් නො විසිරීමෙක් අවික්‍ෂෙපයෙක් නො විසුළ සිත ඇති බවෙක් ශමථයෙක් සමාධීන්ද්‍රියෙක් සමාධිබලයෙක් සම්‍යක්සමාධියෙක් සමාධිසම්ඛොධ්‍යඞ්ගයෙක් වේ ද, මේ එසමයෙහි සම්‍යක්සමාධි වේ.

305\. කවරෙක් එසමයෙහි ශ්‍රද්ධාබල වෙයි යත්:

එසමයෙහි යම් ශ්‍රද්ධායෙක් හදහන අයුරෙක් (ගුණයෙහි) බැසැගැනීමෙක් අභිප්‍රසාදයෙක් ශ්‍රද්ධායෙක් ශ්‍රද්ධෙන්ද්‍රියයෙක් ශ්‍රද්ධාබලයෙක් වේ ද, මේ එසමයෙහි ශ්‍රද්ධාබල වේ.

306\. කවරෙක් එසමයෙහි වීර්ය්‍යබල වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් චෛතසික වීර්ය්‍යාරම්භයෙක් නික්මීමෙක් පරාක්‍රමයෙක් උද්‍යමයෙක් ව්‍යායාමයෙක් උත්සාහයෙක් දෘඪොත්සාහයෙක් දෘඪපරාක්‍රමයෙක් ධෘතියෙක් ස්ථිරපරාක්‍රමයෙක් අනික්ෂිප්ත ඡන්දතායෙක් අනික්ෂිප්තධුරතායෙක් ධුරසම්ප්‍රග්‍රාහයෙක් වීර්ය්‍යයෙක් වීර්ය්‍යෙන්ද්‍රියයෙක් වීර්ය්‍යබලයෙක් සම්‍යග්ව්‍යායාමයෙක් වීර්ය්‍යසම්ඛොධ්‍යඞ්ගයෙක් වේ ද, මේ එසමයෙහි වීර්ය්‍යබල වේ.

307\. කවරෙක් එසමයෙහි ස්මෘතිබල වෙයි යත්:

එසමයෙහි මාර්ගාඞ්ග වූ මාර්ගපර්යාපන්න වූ, යම් ස්මෘතියෙක් අනුස්මෘතියෙක් ප්‍රතිස්මෘතියෙක් සති සඞ්ඛ්‍යාත සිහි කරන අයුරෙක් දරන බවෙක් අරමුණෙහි පිවිසෙන බවෙක් නො මුළා වන බවෙක් ස්මෘතියෙක් ස්මෘතින්ද්‍රියයෙක් ස්මෘති‍බලයෙක් සම්‍යක්ස්මෘතියෙක් ස්මෘතිසම්ඛොධ්‍යඞ්ගයෙක් වේ ද, මේ එසමයෙහි ස්මෘතිබල වේ.

308\. කවරෙක් එසමයෙහි සමාධිබල වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් චිත්තයාගේ සිටීමෙක් මොනවට සිටීමෙක් බැසැගෙන සිටීමෙක් නො විසිරීමෙක් අවික්‍ෂෙපයෙක් නො විසුළ සිත ඇති බවෙක් සමථයෙක් සමාධීන්ද්‍රියයෙක් සමාධිබලයෙක් සම්‍යක්සමාධියෙක් සමාධිසම්ඛොධ්‍යඞ්ගයෙක් වේ ද, මේ එසමයෙහි සමාධිබල වේ.

309\. කවරෙක් එසමයෙහි ප්‍රඥාබල වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් ප්‍රජානනයෙක් විචයයෙක් ප්‍රවිචයයෙක් ධර්මවිචයයෙක් සංලක්ෂණයෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් විභාවනයෙක් චින්තායෙක් උපපරීක්ෂායෙක් පතළ ප්‍රඥායෙක් ධාරණප්‍රඥායෙක් පරිණායිකාවක් විදර්ශනායෙක් සම්‍යග්ඥානයෙක් පතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥාප්‍රාසාදයෙක් ප්‍රඥා ආලොකයෙක් ප්‍රඥා අවභාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොඞ්ගයෙක් වේ ද, මේ එසමයෙහි ප්‍රඥාබල වේ.

310\. කවරෙක් එසමයෙහි හිරිබල වෙයි යත්:

එසමයෙහි යමෙකින් ලජ්ජාවිය යුතු කායදුශ්චරිතාදිය ජුගුප්සා කෙරේ ද, ලාමක අකුශලධර්මයන්ගේ පැමිණීම ජුගුප්සා කෙරේ ද, මේ එසමයෙහි හිරිබල වේ.

311\. කවරෙක් එසමයෙහි ඔත්තප්පබල වෙයි යත්:

එසමයෙහි යමෙකින් තැවීමට කරුණු වූ කායදුශ්චරිතාදිය හේතුකොට බිය වේ ද, ලාමක වූ අකුශලධර්මයන්ගේ පැමිණීමෙන් බිය වේ ද, මේ එසමයෙහි ඔත්තප්පබල වේ.

312\. කවරෙක් එසමයෙහි අලොභ වෙයි යත්:

එසමයෙහි යම් අලොභයෙක් අලොභාකාරයෙක් අලුබ්ධ බවෙක් නො ඇලීමෙක් නො ඇලෙන අයුරෙක් නො ඇලුණු බවෙක් අනභිධ්‍යායෙක් අලොභ සඞ්ඛ්‍යාත වූ කුශලමූලයෙක් වේ ද, මේ එසමයෙහි අලොභ වේ.

313\. කවරෙක් එසමයෙහි අද්වෙෂ වෙයි යත්:

එසමයෙහි යම් අද්වෙෂයෙක් අද්වෙෂාකාරයෙක් අද්විෂ්ට බවෙක් අව්‍යාපාදයෙක් නිදුක්බවෙක් අද්වෙෂසඞ්ඛ්‍යාත කුශලමූලයෙක් වේ ද, මේ එසමයෙහි අද්වෙෂ වේ.

314\. කවරෙක් එසමයෙහි අමොහ වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් ප්‍රකාරයෙන් දන්නා අයුරෙක් විමසීමෙක් ප්‍රකාරයෙන් විමසීමෙක් සිවුසස්දහම් විමසීමෙක් සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පණ්ඩිත බවෙක් කෞශල්‍යයෙක් නෛපුණ්‍යයෙක් විභාව‍නයෙක් චින්තායෙක් භූරීප්‍රඥායෙක් ධාරණප්‍රඥායෙක් පරිණායිකාවක් විදර්ශනායෙක් සම්‍යග්ඥානයෙක් පතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යඞ්ගයෙක් වේ ද, මේ එසමයෙහි අමොහ වේ.

315\. කවරෙක් එසමයෙහි අනභිධ්‍යා වෙයි යත්:

එසමයෙහි යම් අලොභයෙක් අලොභාකාරයෙක් අලුබ්ධ බවෙක් නො ඇලීමෙක් නො ඇලෙන අයුරෙක් නො ඇලුණුබවෙක් අනභිධ්‍යායෙක් අලොහ සඞ්ඛ්‍යාත කුශලමූලයෙක් වේ ද, මේ එසමයෙහි අනභිධ්‍යා වේ.

316\. කවරෙක් එසමයෙහි අව්‍යාපාද වෙයි යත්:

එසමයෙහි යම් අද්වෙෂයෙක් අද්වෙෂාකාරයෙක් අද්වීෂ්ට බවෙක් අව්‍යාපාදයෙක් නිදුක්බවෙක් අද්වෙෂසඞ්ඛ්‍යාත කුශලමූලයෙක් වේ ද, මේ එසමයෙහි අව්‍යාපාද වේ.

317\. කවරෙක් එසමයෙහි සම්‍යග්දෘෂ්ටි වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් ප්‍රජානනාකාරයෙක් විමසීමෙක් ප්‍රකාරයෙන් විමසීමෙක් සිවුසස් දහම් විමසීමෙක් අතිත්‍යාදි විසින් සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් වෛභව්‍යයෙක් චින්තායෙක් උපපරීක්ෂායෙක් භූරීප්‍රඥායෙක් මෙධායෙක් පරිණායිකායෙක් විදර්ශනායෙක් සම්‍යග්ඥානයෙක් ප්‍රතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශස්ත්‍රයෙක් ප්‍රඥාප්‍රාසාදයෙක් ප්‍රඥාආලොකයෙක් ප්‍රඥාවභාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවියසම්ඛොධ්‍යඞ්ගයෙක් වේ ද, මේ එසමයෙහි සම්‍යග්දෘෂ්ටි වේ.

318\. කවරක් එසමයෙහි හිරි වෙයි යත්:

එසමයෙහි යමෙකින් ලජ්ජාවිය යුතු කායදුශ්චරිතාදිය ජුගුප්සා කෙරේ ද, ලාමක අකුශලධර්මයන්ගේ පැමිණීම ජුගුප්සා කෙරේ ද, මේ එසමයෙහි හිරි වේ.

319\. කවරෙක් එසමයෙහි ඔත්තප්ප වෙයි යත්:

එසමයෙහි යමෙකින් තැවීමට කරුණු වූ කායදුශ්චරිතාදිය හේතු කොට ගෙන ත්‍රස්ත වේ ද, ලාමක වූ අකුශලධර්මයන්ගේ පැමිණීමෙන් ත්‍රස්ත වේ ද, මේ එසමයෙහි ඔත්තප්ප (උත්ත්‍රස්ත) වේ.

320\. කවරෙක් එසමයෙහි කායප්‍රශ්‍රබ්ධි වෙයි යත්:

එසමයෙහි වෙදනාස්කන්ධයාගේ සංඥාස්කන්ධයාගේ සංස්කාරස්කන්ධයාගේ යම් සන්හිඳීමෙක් වෙසෙසින් සන්හිඳීමෙක් සන්හිඳුණු අයුරෙක් වෙසෙසින් සන්හිඳුණු අයුරෙක් සන්හිඳුණු බවෙක් ප්‍රශ්‍රබ්ධිසම්ඛොධ්‍යඞ්ගයෙක් වේ ද, මේ එසමයෙහි කායප්‍රශ්‍රබ්ධි වේ.

321\. කවරෙක් එසමයෙහි චිත්තප්‍රශ්‍රබ්ධි වෙයි යත්:

එසමයෙහි විඥානස්කන්ධයාගේ යම් සන්හිඳීමෙක් වෙසෙසින් සන්හිඳීමෙක් සන්හුන් අයුරෙක් වෙසෙසින් සන්හුන් අයුරෙක් සන්හුන් බවෙක් ප්‍රශ්‍රබ්ධිසම්ඛොධ්‍යඞ්ගයෙක් වේ ද, මේ එසමයෙහි චිත්තප්‍රශ්‍රබ්ධි වේ.

322‍. කවරෙක් එසමයෙහි කායලඝුතා වෙයි යත්:

එසමයෙහි වෙදනාස්කන්ධයාගේ සංඥාස්කන්‍ධයාගේ සංස්කාරස්කන්‍ධයාගේ යම් ලඝුතායෙක් යුහු වැ පෙරැළෙන බවෙක් නො බර බවෙක් නො තද බවෙක් වේ ද, මේ එසමයෙහි කායලඝුතා වේ.

323\. කවරෙක් එසමයෙහි චිත්තලඝුතා වෙයි යත්:

එසමයෙහි විඥානස්කන්ධයාගේ යම් ලඝුතායෙක් යුහු වැ පිරිවැටෙන බවෙක් නො බර බවෙක් නො තද බවෙක් වේ ද, මේ එසමයෙහි චිත්තලඝුතා වේ.

324\. කවරෙක් එසමයෙහි කායමෘදුතා වෙයි යත්:

එසමයෙහි වෙදනාස්කන්ධයාගේ සංඥාස්කන්ධයාගේ සංස්කාරස්කන්ධයාගේ යම් මෘදු බවෙක් මාදිවයෙක් නො කැකුළු බවෙක් නො තද බවෙක් වේ ද, මේ එසමයෙහි කායමෘදුතා වේ.

325\. කවරෙක් එසමයෙහි චිත්තමෘදුතා වෙයි යත්:

එසමයෙහි විඥානස්කන්ධයාගේ යම් මෘදු බවෙක් මාදිවයෙක් නො කැකුළු බවෙක් නො තද බවෙක් වේ ද, මේ එසමයෙහි චිත්තමෘදුතා වේ.

326\. කවරෙක් එසමයෙහි කායකර්මණ්‍යතා වෙයි යත්:

එසමයෙහි වෙදනාස්කන්ධයාගේ සංඥාස්කන්ධයාගේ සංස්කාරස්කන්ධයාගේ යම් කර්මණ්‍යතායෙක් කර්මණ්‍යත්වයෙක් කර්මණ්‍ය බවෙක් වේ ද, මේ එසමයෙහි කායකර්මණ්‍යතා වේ.

327\. කවරෙක් එසමයෙහි චිත්තකර්මණ්‍යතා වෙයි යත්:

එසමයෙහි විඥානස්කන්ධයාගේ යම් කර්මණ්‍යතායෙක් කර්මණ්‍යත්වයෙක් කර්මණ්‍ය බවෙක් වේ ද, මේ එසමයෙහි චිත්තකර්මණ්‍යතා වේ.

328\. කවරෙක් එසමයෙහි කායප්‍රාගුණ්‍ය වෙයි යත්:

එසමයෙහි වේදනාස්කන්ධයාගේ සංඥාස්කන්ධයාගේ සංස්කාරස්කන්ධයාගේ යම් ප්‍රගුණතායෙක් ප්‍රගුණත්වයෙක් ප්‍රගුණ ( නො ගිලන්) බවෙක් වේ ද, මේ එසමයෙහි කායප්‍රාගුණ්‍ය වේ.

329\. කවරෙක් එසමයෙහි චිත්තප්‍රාගුණ්‍ය වෙයි යත්:

එසමයෙහි විඥානස්කන්ධයාගේ යම් ප්‍රගුණතායෙක් ප්‍රගුණත්වයෙක් ප්‍රගුණ බවෙක් වේ ද, මේ එසමයෙහි චිත්තප්‍රාගුණ්‍ය වේ.

330\. කවරෙක් එසමයෙහි කායඍජුතා වෙයි යත්:

එසමයෙහි වේදනාස්කන්ධයාගේ සංඥාස්කන්ධයාගේ සංස්කාරස්කන්ධයාගේ යම් ඍජුතායෙක් ඍජුත්වයෙක් අජිහ්මතායෙක් අවඞ්කතායෙක් අකුටිලතායෙක් වේ ද, මේ එසමයෙහි කායඍජුතා වේ.

331\. කවරෙක් එසමයෙහි චිත්තඍජුතා වෙයි යත්:

එසමයෙහි විඥානස්කන්ධයාගේ යම් ඍජුතායෙක් ඍජුත්වයෙක් අජිහ්මතායෙක් අවඞ්කතායෙක් අකුටිලාතායෙක් වේ ද, මේ එසමයෙහි චිත්තඍජුතා වේ.

332\. කවරෙක් එසමයෙහි සමෘති වෙයි යත්:

එසමයෙහි මාර්ගාඞ්ග වූ මාර්ගපර්යාපන්න වූ, යම් ස්මෘතියෙක් අනුස්මෘතියෙක් ප්‍රතිස්මෘතියෙක් ස්මෘති සඞ්ඛ්‍යාත සිහි කරන අයුරෙක් දරන බවෙක් (අරමුණෙහි) පිවිසෙන බවෙක් නො මුළා වන බවෙක් ස්මෘතියෙක් ස්මෘතින්ද්‍රියෙක් ස්මෘතිබලයෙක් සම්‍යක්ස්මෘතියෙක් ස්මෘතිසම්ඛොධ්‍යාඞ්ගයෙක් වේ ද, මේ එසමයෙහි ස්මෘති වේ.

333\. කවරෙක් එසමයෙහි සම්‍යග්ඥාන වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් ප්‍රජානනාකාරයෙක් විමසීමෙක් ප්‍රකාරයෙක් විමසීමෙක් සියුසස් දහම් විමසීමෙක් සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් වෛභව්‍යයෙක් චින්තායෙක් උපපරීක්ෂායෙක් භූරීප්‍රඥායෙක් මෙධායෙක් පරිණායිකායෙක් විදර්ශනායෙක් සම්‍යග්ඥානයෙක් ප්‍රතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශාස්ත්‍රයෙක් ප්‍රඥාප්‍රාසාදයෙක් ප්‍රඥාලොකයෙක් ප්‍රඥාවහාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යඞ්ගයෙක් වේ ද, මෙ එසමයෙහි සම්‍යග්ඥාන වේ.

334\. කවරෙක් එසමයෙහි ශමථ වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, චිත්තයාගේ යම් සිටීමෙක් මොනවට සිටීමෙක් බැසැගෙන සිටීමෙක් නො විසිරීමෙක් අවික්‍ෂෙපයෙක් නො විසුරුණු සිත ඇති බවෙක් ශමථයෙක් සමාධීන්ද්‍රියයෙක් සමාධිබලයෙක් සම්‍යක්සමෘධියෙක් සමාධිසම්ඛොධ්‍යඞ්ගයෙක් වේ ද, මේ එසමයෙහි ශමථ වේ.

335\. කවරෙක් එසමයෙහි විදර්ශනා වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් ප්‍රඥායෙක් ප්‍රජනනාකාරයෙක් විමසීමෙක් ප්‍රකාරයෙන් විමසීමෙක් සියුසස් දහම් විමසීමෙක් සැලැකීමෙක් උපලක්ෂණයෙක් ප්‍රත්‍යුපලක්ෂණයෙක් පාණ්ඩිත්‍යයෙක් කෞශල්‍යයෙක් නෛපුණ්‍යයෙක් වෛභව්‍යයෙක් චින්තායෙක් උපපරීක්ෂායෙක් භූරිප්‍රඥායෙක් මෙධායෙක් පරිණයිකායෙක් විදර්ශනායෙක් සම්‍යග්ඥානයෙක් ප්‍රතොදයෙක් ප්‍රඥායෙක් ප්‍රඥෙන්ද්‍රියයෙක් ප්‍රඥාබලයෙක් ප්‍රඥාශාස්ත්‍රයෙක් ප්‍රඥාප්‍රාසාදයෙක් ප්‍රඥාආලොකයෙක් ප්‍රඥාබලයෙක් ප්‍රඥාශාස්ත්‍රයෙක් ප්‍රඥාප්‍රාසාදයෙක් ප්‍රඥාආලොකයෙක් ප්‍රඥාවභාසයෙක් ප්‍රඥාප්‍රද්‍යොතයෙක් ප්‍රඥාරත්නයෙක් අමොහයෙක් ධර්මවිචයයෙක් සම්‍යග්දෘෂ්ටියෙක් ධර්මවිචයසම්ඛොධ්‍යඞ්ගයෙක් වේ ද, මේ එසමයෙහි විදර්ශනා වේ.

336\. කවරෙක් එසමයෙහි ප්‍රග්‍රාහ වෙයි යත්:

එසමයෙහි මාර්ගාඞ්ග වූ මාර්ගපර්ය්‍යාපන්න වූ, යම් චෛතසික විර්ය්‍යාරම්භයෙක් (කුසීත බැවින්) නික්මීමෙක් පරාක්‍රමයෙක් උද්‍යමයෙක් ව්‍යායාමයෙක් උත්සාහයෙක් දෘඪොත්සාහයෙක් දෘඪපරාක්‍රමයෙක් ධෛර්ය්‍යයෙක් ස්ථිර පරාක්‍රමයෙක් නො තැබූ ඡන්දය ඇති බවෙක් නො තැබූ වීර්ය්‍යධුර ඇති බවෙක් වීර්ය්‍යධුරය දැඩි වැ ගැන්මෙක් වීර්ය්‍යයෙක් වීර්ය්‍යෙන්ද්‍රියයෙක් වීර්ය්‍යබලයෙක් සම්‍යග්ව්‍යායාමයෙක් වීර්ය්‍යසම්ඛොධ්‍යඞ්ගයෙක් වේ ද, මේ එසමයෙහි ප්‍රග්‍රාහ වේ.

337\. කවරෙක් එසමයෙහි අවි‍ක්ෂෙප වෙයි යත්:

එසමයෙහි මාර්ගඞ්ග වූ මාර්ගපර්යාපන්න වූ, චිත්තයාගේ යම් සිටීමෙක් මොනවට සිටීමෙක් බැසැගෙන සිටීමෙක් නො විසිරීමෙක් අවික්‍ෂෙපයෙක් නො විසුරුණු සිත ඇති බවෙක් ශමථයෙක් සමාධීන්ද්‍රියයෙක් සමාධිබලයෙක් සම්‍යක් සමාධියෙක් සමාධිසම්ඛොධ්‍යඞ්ගයෙක් වේ ද, මේ එසමයෙහි අවි‍ක්ෂෙප වේ.

එසමයෙහි අන්‍ය වූ ද ප්‍රතිත්‍යසමුත්පන්න වූ යම් අරූපීධර්ම කෙනෙක් වෙත් නම්, ධර්මයෝ කුශලයෝ යි.

තවද එසමයෙහි සතර ස්කන්ධ කෙනෙක් වෙති, ආයතනයෝ දෙදෙනෙක් වෙති, ධාතුහු දෙදෙනෙක් වෙති, ආහාරයෝ තිදෙනෙක් වෙති, ඉන්ද්‍රියයෝ නව දෙනෙක් වෙති, පඤ්චාඞ්ගික ධ්‍යානය වෙයි, අෂ්ටාඞ්ගිකමාර්ගය වෙයි, සප්තබල කෙනෙක් වෙති, හෙතූහු තිදෙනෙක් වෙති, එක් ස්පර්ශයෙක් වෙයි, එක් වෙදනායෙක් වෙයි, එක් සංඥායෙක් වෙයි, එක් චේතනායෙක් වෙයි, එක් චිත්තයෙක් වෙයි, එක් වේදනාස්කන්ධයෙක් වෙයි, එක් සංඥාස්කන්ධයෙක් වෙයි, එක් සංස්කාරස්කන්ධයෙක් වෙයි, එක් විඥානස්කන්ධයෙක් වෙයි, එක් මැ මනායතනය වෙයි, එක් මනින්ද්‍රියයෙක් වෙයි, එක් මනෝවිඥානධාතුයෙක් වෙයි, එක් මැ ධර්මායතනය වෙයි. එක් මැ ධර්මධාතුව වේ. එසමයෙහි අන්‍ය වූ ද ප්‍රතිත්‍යසමුත්පන්න වූ යම් අරූපීධර්ම කෙනෙක් වෙත් නම්, මේ ධර්මයෝ කුශලයෝ යි.

338\. කවරෙක් එසමයෙහි සංස්කාරස්කන්ධ වෙයි යත්:

ස්පර්ශ ය චේතනා ය විතර්ක ය විචාර ය ප්‍රීති ය චිත්තෛකාග්‍රතා ය ශ්‍රද්ධෙන්ද්‍රිය ය වීර්ය්‍යෙන්ද්‍රිය ය ස්මෘතින්ද්‍රිය ය ස්මාධීන්ද්‍රිය ය ප්‍රඥෙන්ද්‍රිය ය ජීවිතෙන්ද්‍රිය ය අනඤ්ඤාතඤ්ඤස්සාමීතින්ද්‍රිය ය සම්‍යග්දෘෂ්ටිය සම්‍යක්සංකල්ප ය සම්‍යග්වාචා ය සම්‍යක්කර්මාන්ත ය සම්‍යක්-ආජීව ය සම්‍යග්ව්‍යායාම ය සම්‍යක්ස්මෘති ය සම්‍යක්සමාධී ය ශ්‍රද්ධාබල ය වීර්ය්‍යබල ය ස්මෘතිබල ය සමාධිබල හා ප්‍රඥාබල හා හිරිබල ය ඔත්තප්පබල ය අලොභ ය අදොස ය අමොහ ය අනභිධ්‍යා ය අව්‍යාපාද ය සම්‍යග්දෘෂ්ටිය ය හිරි ය ඔත්තප්ප ය කායප්‍රශ්‍රබ්ධි ය චිත්තප්‍රශ්‍රබ්ධි ය කායලඝුතා ය චිත්තලඝුතා ය කායමෘදුතා ය චිත්තමෘදුතා ය කායකර්මණ්‍යතා ය චිත්තකර්මණ්‍යතා ය කායප්‍රාගුණ්‍යතා ය චිත්තප්‍රාගුණ්‍යතා ය කායඍජුතා ය චිත්තඍජුතා ය ස්මෘති ය සම්‍යග්ඥාන ය ශමථ ය විදර්ශනා ය ප්‍රග්‍රාහ ය අවි‍ක්ෂෙප යි, තවද එසමයෙහි වෙදනාස්කන්ධය තබා සංඥස්කන්ධය තබා විඥානස්කන්ධය තබා අන්‍ය වූ ද ප්‍රතිත්‍ය සමුත්පන්න වූ යම් අරූපීධර්ම කෙනෙක් වෙද්ද, මේ එසමයෙහි සංස්කාරස්කන්ධ වේ ... මේ ධර්මයෝ කුශලයෝ යි.

339\. කවර ධර්මයෝ කුසල්හ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස ස්‍රොතාපත්තිඵල සඞ්ඛ්‍යාත ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමි වූ (ච්‍යුතිප්‍රතිසන්ධි නසමින් යන) ලොකොත්තරධ්‍යානය වඩා ද, කාමයන්ගෙන් වෙන් ව ම ... දුඃඛප්‍රතිපත් ඇති ද දන්‍ධාභිඥ වූ ප්‍රථමධ්‍යානයට පැමිණ වෙසේ ද, එසමයෙහි ස්පර්ශය වෙයි ... අවික්‍ෂෙපය වේ ... මේ ධර්මයෝ කුශලයෝ යි.

340\. කවර ධර්මයෝ කුසල්හ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස ස්‍රොතාපත්තිඵල සඞ්ඛ්‍යාත ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමී වූ ලොකොත්තරධ්‍යානය වඩා ද, කාමයන්ගෙන් වෙන් ව ම ... දුඃඛප්‍රතිපදා ඇති ක්ෂිප්‍රාභිඥ වූ ප්‍රථමධ්‍යානයට පැමිණ වෙසේ ද, එසමයෙහි ස්පර්ශය වෙයි ... අවික්‍ෂෙපය වේ ... මේ ධර්මයෝ කුශලයෝ යි.

341\. කවර ධර්මයෝ කුසල්හ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස ස්‍රොතාපත්තිඵල සඞ්ඛ්‍යාත ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමී වූ ලොකොත්තරධ්‍යානය වඩා ද, කාමයන්ගෙන් වෙන් ව ම ... සුඛප්‍රතිපදා ඇති දන්ධාභිඥ වූ ප්‍රථමධ්‍යානයට පැමිණ වෙසේ ද, එසමයෙහි ස්පර්ශය වෙයි ... අවික්‍ෂෙපය වේ ... මේ ධර්මයෝ කුශලයෝ යි.

342\. කවර ධර්මයෝ කුසල්හ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස ස්‍රොතාපත්තිඵල සඞ්ඛ්‍යාත වූ ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමී වූ ලොකොත්තරධ්‍යානය වඩා ද, කාමයන්ගෙන් වෙන් ව ම ... සුඛප්‍රතිපදා ඇති ක්ෂීප්‍රාභිඥ වූ ප්‍රථමධ්‍යානයට පැමිණ වෙසේ ද, එසමයෙහි ස්පර්ශය වෙයි ... අවික්‍ෂෙපය වේ ... මේ ධර්මයෝ කුශලයෝ යි.

343\. කවර ධර්මයෝ කුසල්හ යත්:

යම් කලෙකැ දෘෂ්ටිගතයන්ගේ ප්‍රහාණය පිණිස ස්‍රොතාපත්තිඵල සඞ්ඛ්‍යාත ප්‍රථමභූමියට පැමිණීම පිණිස නෛර්‍ය්‍යාණික වූ අපචයගාමී වූ ලොකොත්තරධ්‍යානය වඩා ද, විතර්ක විචාරයන්ගේ සන්හිඳීමෙන් ... ද්වීතියධ්‍යානයට ... තෘතියධ්‍යානයට ... චතුර්ථධ්‍යානයට ... ප්‍රථමධ්‍යානයට … දුඃඛප්‍රතිපදා ඇති දන්ධාභිඥ වූ පඤ්චමධ්‍යානයට පැමිණ වෙසේ ද ... දුඃඛප්‍රතිපදා ඇති ක්‍ෂිප්‍රාභිඥ වූ ... සුඛප්‍රතිපදා ඇති දන්ධාභිඥ වූ ... සුඛප්‍රතිපදා ඇති ක්‍ෂිප්‍රාභිඥ වූ (පඤ්චමධ්‍යානයට පැමිණ වෙසේ ද,) එසමයෙහි ස්පර්ශය වෙයි ... අවික්‍ෂෙපය වේ ... මේ ධර්මයෝ කුශලයෝ යි.

සුද්ධිකපටිපදා යි.

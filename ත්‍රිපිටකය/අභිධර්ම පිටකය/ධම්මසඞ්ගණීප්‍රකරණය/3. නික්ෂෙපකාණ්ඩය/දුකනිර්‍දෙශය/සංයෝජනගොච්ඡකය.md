ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 3. නික්ෂෙපකාණ්ඩය » දුකනිර්‍දෙශය

# සංයෝජනගොච්ඡකය

1117\. කවර ධර්මයෝ සංයෝජන වෙති යත්:

දශ සංයෝජනයෝ ය: කාමරාග සංයෝජන ය, ප්‍රතිඝ සංයෝජන ය, මාන සංයෝජන ය, දෘෂ්ටි සංයෝජන ය, විචිකිත්සා සංයෝජන ය, ශීලව්‍රතපරාමර්ශ සංයෝජන ය, භවරාග සංයෝජන ය, ඊර්ෂ්‍යා සංයෝජන ය, මාත්සර්ය්‍ය සංයෝජන ය, අවිද්‍යා සංයෝජන යි.

1118\. එහි කාමරාග සංයෝජන කවරේ යත්:

පස්කම් ගුණයෙහි යම් කාම සඞ්ඛ්‍යාත ඡන්දයෙක් කාමරාගයෙක් කාම නන්දියෙක් කාමතෘෂ්ණායෙක් කාමස්නේහයෙක් කාමපරිදාහයෙක් කාමමුර්ච්ඡායෙක් කාමාධ්‍යාවසානයෙක් (කාමයන්හි ගැලී සිටීමෙක්) වේ ද, මේ කාමරාග සංයෝජන යයි කියනු ලැබේ.

1119\. එහි ප්‍රතිඝ සංයෝජන කවරේ යත්:

‘මට අනර්ත්ථ කළැ’යි ආඝාත උපදී. ‘මට අනර්ත්ථ කෙරෙයි’ ආඝාත උපදී. ‘මට අනර්ත්ථ කරන්නේය’යි ආඝාත උපදී. මාගේ පිය මනාප හට අනර්ත්ථ කෙළේ ය. ... අනර්ත්ථ කෙරෙයි ... අනර්ත්ථ කරන්නේ ය’යි ආඝාත උපදී. ‘මාගේ අප්‍රිය අමනාපය හට අර්ත්ථ කෙළේ ය ... අර්ත්ථ කෙරෙයි ... අර්ත්ථ කරන්නේ ය’යි ආඝාත උපදී. යළි අස්ථානයෙහි හෝ ආඝාත උපදී. යම් මෙබඳු වූ චිත්තයාගේ ආඝාතයෙක් ප්‍රතිඝාතයෙක් ප්‍රතිඝයෙක් ප්‍රතිවිරෝධයෙක් කෝපයෙක් ප්‍රකෝපයෙක් සම්ප්‍රකෝපයෙක් දෝෂයෙක් ප්‍රදෝෂයෙක් සම්ප්‍රදෝෂයෙක් චිත්තයාගේ විපරීත බවෙක් චිත්තයාගේ ද්වේෂයෙක් ක්‍රෝධයෙක් කිපෙන අයුරෙක් කිපුණු බවෙක් ද්වේෂයෙක් ද්වේෂාකාරයෙක් ද්විෂ්ට බවෙක් විපරීතයෙක් විපරීතාකාරයෙක් විපර්ය්‍යස්ත බවෙක් විරෝධයෙක් පුනපුනා විරෝධයෙක් සැඬ බවෙක් නො පිරිණු වචන ඇති බවෙක් චිත්තයාගේ නො සතුටු බවෙක් වේ ද, මේ ප්‍රතිඝසංයෝජන යයි කියනු ලැබේ.

1120\. එහි මානසංයෝජන කවරේ යත්:

‘මම ශ්‍රේෂ්ඨයෙමි’ මානය, ‘මම සදුශයෙමි’ මානය, ‘මම හීනයෙමි’ මානය, යම් මෙබඳු වූ මානෙයක් මානාකාරෙයක් මඤ්ඤිත බෙවක් උන්නතියෙක් ඔසොවා තැබීමෙක් ධ්වජයෙක් සිත දැඩි ව ගැනීමෙක් චිත්තයාගේ කේතුකාම්‍යතායෙක් වේ ද, මේ මානසංයෝජන යයි කියනු ලැබේ.

1121\. එහි දෘෂ්ටිසංයෝජන කවරේ යත්:

ලෝකය ශාශ්වත ය හෝ, ලෝකය අශාශ්වත ය හෝ, ලෝකය අන්තවත් ය හෝ, ලෝකය අනන්තවත් ය හෝ, ඒම ජීව ය ඒ ශරීර යයි හෝ, ජීවය අනෙකෙකැ ශරීරය අනෙකෙකැ’යි හෝ, සත්ත්වයා මරණින් මතුයෙහි වේ යයි හෝ, සත්ත්වයා මරණින් මතු නො වේ යයි හෝ, සත්ත්වයා මරණින් මතුයෙහි වන්නේත් නො වන්නේත් වේ යයි හෝ, සත්ත්වයා මරණින් මතු නො ම වෙයි නො වන්නේ නො වේ යයි හෝ, යම් මෙබඳු වූ දෘෂ්ටියක් දෘෂ්ටිගතයෙක් දෘෂ්ටිගහනයෙක් දෘෂ්ටිකාන්තාරයෙක් විලෝමදෘෂ්ටියෙක් දෘෂ්ටිවිෂ්පන්දිතයෙක් දෘෂ්ටිසංයෝජනයෙක් ග්‍රාහයෙක් පිහිටාසිටීමෙක් පිවිසීමෙක් පරාමාර්ෂයෙක් කුත්සිතමාර්ගයෙක් මිත්‍යාපථයෙක් මිත්ථාත්වයෙක් තීර්ත්ථායතනයෙක් විපර්ය්‍යාසග්‍රාහයෙක් වේ ද, මේ දෘෂ්ටිසංයෝජන යයි කියනු ලැබේ. ශීලව්‍රතපරාමර්ෂසංයෝජනය තබා සියලු මිත්‍යාදෘෂ්ටි දෘෂ්ටිසංයෝජන යි.

1122\. එහි විචිකිත්සාසංයෝජන කවරේ යත‍්:

ශාස්තෘන් වහන්සේ කෙරෙහි සැක‍ කෙරයි, විචිකිත්සා කෙරෙයි. ධර්මයෙහි සැක කෙරෙයි, විචිකිත්සා කෙරෙයි. සඞ්ඝයා කෙරෙහි සැක‍ කෙරයි, විචිකිත්සා කෙරෙයි. ත්‍රිවිධ ශික්ෂායෙහි සැක කෙරෙයි, විචිකිත්සා කෙරෙයි. පූර්වාන්තයෙහි සැක කෙරෙයි, විචිකිත්සා කෙරෙයි. අපරාන්තයෙහි සැක කෙරෙයි, විචිකිත්සා කෙරෙයි. පූර්වාන්තාපරාන්තයෙහි සැක කෙරෙයි, විචිකිත්සා කෙරෙයි. ඉදම්ප්‍රත්‍යයතා ප්‍රතීත්‍යසමුත්පන්න ධර්මයන්හි සැක කෙරෙයි, විචිකිත්සා කෙරෙයි. යම් මෙබඳු වූ සැකයෙක් සැකයට පැමිණීමෙක් සැකයට පැමිණි බවෙක් විමතියෙක් විචිකිත්සායෙක් ද්වේළ්හකයෙක් ද්විධාපථයෙක් සංශයෙක් අනේකාන්තග්‍රාහයෙක් පසුබැසීමෙක් හාත්පසින් පසුබැසීමෙක් නො බැසගැනීමෙක් චිත්තයාගේ තදබවෙක් මනෝවිලේඛයෙක් වේ ද, මේ විචිකිත්සාසංයෝජනා යයි කියනු ලැබේ.

1123\. එහි ශීලව්‍රතපරාමර්ශසංයෝජන කවරේ යති:

මේ සස්නෙන් බැහැර මහණබමුණන්ගේ ‘ශීලයෙන් ශුද්ධිය, ව්‍රතයෙන් ශුද්ධිය’යි යම් මෙබඳු වූ දෘෂ්ටියෙක් දෘෂ්ටිගතයෙක් දෘෂ්ටිගහනයෙක් දෘෂ්ටිකාන්තාරයෙක් විලෝම දෘෂ්ටියෙක් දෘෂ්ටිවිපන්දිතයෙක් දෘෂ්ටිසංයෝජනයෙක් ග්‍රාහයෙක් පිහිටා සිටීමෙක් අභිනිවේශයෙක් පරාමර්ශයෙක් කුමාර්ගයෙක් මිත්‍යාපථයෙක් මිත්‍යාත්වයෙක් තීර්ත්ථායතනයෙක් වීර්ය්‍යාසග්‍රාහයෙක් වේ ද, මේ ශීලව්‍රතපරාමර්ශසංයෝජන යයි කියනු ලැබේ.

1124\. එහි භවරාගසංයෝජන කවරේ යත්:

රූපරූපභවයන්හි යම් භවච්ඡන්දයෙක් භවරාගයෙක් භවනන්දියෙක් භවතෘෂ්ණායෙක් භවස්නේහයෙක් භවපරිදාහයෙක් භවමූර්ච්ඡායෙක් භවයන්හි බැසගැනීමෙක් වේ ද, මේ භවරාගසංයෝජන යයි කියනු ලැබේ.

1125\. එහි ඊර්ෂ්‍යාසංයෝජන කවරේ යත්:

මෙරමා පිළිබඳ ලාභ - සත්කාර - ගරුකාර - මානන - වන්දන - පූජනා විෂයෙහි යම් ඊර්ෂ්‍යාවක් ඊර්ෂ්‍යාකාරයෙක් ඊර්ෂ්‍යාවට පැමිණි බවෙක්, අසූයා (දොස් පහළ කිරීමෙක්) අසූයාකාරයෙක් අසූයාවට පැමිණි බවෙක් වේ ද, මේ ඊර්ෂ්‍යාසංයෝජන යයි කියනු ලැබේ.

1126\. එහි මාත්සර්ය්‍යසංයෝජන කවරේ යත්:

මාත්සර්ය්‍ය (මසුරුබැව්) පසෙකි: ආවාසමාත්සර්ය්‍ය ය, කුල මාත්සර්ය්‍ය ය, ලාභ මාත්සර්ය්‍ය ය, වර්ණ මාත්සර්ය්‍ය ය, ධර්ම මාත්සර්ය්‍ය යයි. යම් මෙබඳු වූ මාත්සර්ය්‍යයෙක් මාත්සර්ය්‍යකාරයෙක් මාත්සර්ය්‍යයට පැමිණි බවෙක් වෛවීප්සායෙක් අනාර්ය්‍ය (තදමසුරු) බවෙක් කටුකභාවයෙන් සිත හැකිළීමෙක් සිත හාත්පසින් ගත්බවෙක් වේ ද, මේ මාත්සර්ය්‍යසංයෝජන යයි කියනු ලැබේ.

1127\. එහි අවිද්‍යාසංයෝජන කවරේ යත්:

දුඃඛසත්‍යෙයහි නො දැනීම දුඃඛසමුදයෙහි නො දැනීම දුඃඛනිරෝධයෙහි නො දැනීම දුඃඛනිරෝධගාමිනීප්‍රතිපදායෙහි නො දැනීම පූර්වාන්තයෙහි නො දැනීම අපරාන්තයෙහි නො දැනීම පූර්වාන්තාපරාන්තයෙහි නො දැනීම ඉදම්ප්‍රත්‍යයතාප්‍රතීත්‍යසමුප්පන්න ධර්මයන්හි නො දැනීම ය, යන මෙබඳු වූ යම් අඥානයෙක් අදර්ශනයෙක් අනභිසමයෙක් අනවබෝධයෙක් අසම්බෝධයෙක් අප්‍රතිවේධයෙක් (අනිත්‍යාදි සාමාන්‍ය හෙයින්) මොනවට නො ගනීමෙක් හාත්පසින් නො බැස ගැනීමෙක් සම ව නො බැලීමෙක් ප්‍රත්‍යෙව්ක්ෂා නො කිරීමෙක් ප්‍රත්‍යක්ෂ නො කිරීමෙක් දුර්මේධ්‍යෙයක් බාල්‍යයෙක් අසම්‍යග් ඥානයෙක් මෝහයෙක් ප්‍රමෝහයෙක් සම්මෝහයෙක් අවිද්‍යායෙක් අවිද්‍යෝඝයෙක් අවිද්‍යායෝගයෙක් අවිද්‍යානුශයෙක් අවිද්‍යාපර්ය්‍යුත්ථානයෙක් අවිද්‍යාපරිඝයෙක් මෝහ - අකුශල මූලයෙක් වේ ද, මේ අවිද්‍යාසංයෝජන යයි කියනු ලැබේ.

මේ ධර්මයෝ සංයෝජනයෝ යි.

1128\. කවර ධර්මයෝ සංයෝජන නො වූවාහු වෙති යත්:

ඒ සංයෝජන ධර්මයන් තබා අවශේෂ වූ කාමාවචර රූපාවචර අරූපාවචර අපරියාපන්න වූ කුශල - අකුශල - අව්‍යාකෘත ධර්මයෝ ය, වේදනාස්කන්ධ ය ... විඥානස්කන්ධ ය, සියලු රූපය ද, අසඞ්ඛත ධාතුව ද, යන මේ ධර්මයෝ සංයෝජන නො වූවෝ යි.

1129\. කවර ධර්මයෝ සංයෝජනීය වෙති යත්:

කාමාවචර රූපාවචර අරූපාවචර වූ සාස්‍රව වූ කුශලාකුශලාව්‍යාකෘත ධර්මයෝ ය, රූපස්කන්ධ ය ... විඥානස්කන්ධ ය යන මොහු සංයෝජනීය ධර්මයෝ ය.

1130\. කවර ධර්මයෝ අසංයෝජනීය වෙති යත්:

අපරියාපන්න වූ මාර්ගයෝ ද, මාර්ගඵලයෝ ද, අසඞ්ඛත ධාතුව ද, යන මොහු අසංයෝජනීය ධර්මයෝ යි.

1131\. කවර ධර්මයෝ සංයෝජනසම්ප්‍රයුක්ත වෙති යත්:

යම් ධර්ම කෙනෙක් ඒ සංයෝජන ධර්මයන් හා සම්ප්‍රයුක්ත වූවාහු ද, වේදනාස්කන්ධ ය ... විඥානස්කන්ධ ය, යන මොහු සංයෝජන සම්ප්‍රයුක්ත ධර්මයෝ යි.

1132\. කවර ධර්මයෝ සංයෝජන විප්‍රයුක්ත වෙති යත්:

යම් ධර්ම කෙනෙක් ඒ සංයෝජන ධර්මයන් හා විප්‍රයුක්ත වූවාහු ද, වේදනාස්කන්ධ ය ... විඥානස්කන්ධය, සියලු රූපය ද, අසඞ්ඛත ධාතුව ද, යන මේ ධර්මයෝ සංයෝජන විප්‍රයුක්තයෝ යි.

1133\. කවර ධර්මයෝ සංයෝජනත් සංයෝජනීයත් වෙති යත්:

ඒ සංයෝජනයෝ මැ සංයෝජන ද සංයෝජනීය ද වෙත්.

1134\. කවර ධර්මයෝ සංයෝජනීය ද නො ද සංයෝජන ද වෙති යත්:

යම් ධර්ම කෙනෙක් ඒ සංයෝජන ධර්මයන්ගෙන් සංයෝජනීය වෙත් නම්, ඒ ධර්මයන් තබා අවශේෂ කාමාවචර රූපාවචර අරූපාවචර වූ සාස්‍රව වූ කුශලාකුශලාව්‍යාකෘත ධර්මයෝ ය, රූපස්කන්ධ ය ... විඥානස්කන්ධ ය, යන මේ ධර්මයෝ සංයෝජනීය ද නො ද සංයෝජන ද වෙත්.

1135\. කවර ධර්මයෝ සංයෝජන ද සංයෝජන සම්ප්‍රයුක්ත ද වෙති යත්:

කාමාරාග සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය කාමාරාග සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. ප්‍රතිඝ සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය ප්‍රතිඝ සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. මාන සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය මාන සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. දෘෂ්ටි සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය දෘෂ්ටි සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. විචිකිත්සා සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය විචිකිත්සා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. ශීල ව්‍රතපරාමර්ශ සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය ශීල ව්‍රතපරාමර්ශ සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. භවරාග සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය භවරාග සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. ඊර්ෂ්‍යා සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජනය ඊර්ෂ්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. මාත්සර්ය්‍ය සංයෝජනය අවිද්‍යා සංයෝජනය සමග සංයෝජන ද සංයෝජන සම්ප්‍රයුක්ත ද වෙයි. අවිද්‍යා සංයෝජන මාත්සර්ය්‍ය සංයෝජනය සමග සංයෝජන ද සංයෝජන සම්ප්‍රයුක්ත ද වේ. මේ ධර්මයෝ සංයෝජන ද සංයෝජන සම්ප්‍රයුක්ත ද වෙත්.

1136\. කවර ධර්මයෝ සංයෝජන සම්ප්‍රයුක්ත ද නො ද සංයෝජන ද වෙති යත්:

යම් ධර්ම කෙනෙක් ඒ සංයෝජන ධර්මයන් හා සම්ප්‍රයුක්ත වූවාහු නම්, ඒ ධර්මයන් තබා, වේදනාස්කන්ධය ... විඥානස්කන්ධය යන මේ ධර්මයෝ සංයෝජන සම්ප්‍රයුක්ත ද නො ද සංයෝජන ද වෙත්.

1137\. කවර ධර්මයෝ සංයෝජන විප්‍රයුක්ත සංයෝජනීය වෙති යත්:

යම් ධර්ම කෙනෙක් ඒ සංයෝජන ධර්මයන් හා විප්‍රයුක්ත වූවාහු නම්, කාමාවචර රූපාවචර අරූපාවචර වූ සාස්‍රව වූ කුශලාකුශකාව්‍යාකෘත ධර්මයෝ ය, රූපස්කන්ධය ... විඥානස්කන්ධය යන මේ ධර්මයෝ සංයොජන විප්‍රයුක්ත සංයෝජනීය වෙත්.

1138\. කවර ධර්මයෝ සංයෝජන විප්‍රයුක්ත අසංයෝජනීය වෙති යත්:

අපරියාපන්න වූ මාර්ගයෝ ද මාර්ගඵලයෝ ද අසඞ්ඛත (නිබ්බාන) ධාතුව ද, යන මේ ධර්මයෝ සංයෝජන විප්‍රයුක්ත අසංයෝජනීය වෙත්.

සංයෝජනගොච්ඡකය යි.

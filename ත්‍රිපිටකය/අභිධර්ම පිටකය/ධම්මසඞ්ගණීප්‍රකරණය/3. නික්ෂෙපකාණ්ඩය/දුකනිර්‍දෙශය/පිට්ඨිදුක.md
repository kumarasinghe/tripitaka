ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 3. නික්ෂෙපකාණ්ඩය » දුකනිර්‍දෙශය

# පිට්ඨිදුක

1260\. ඒ කවර ධර්මයෝ දර්ශනයෙන් ප්‍රහාතව්‍ය වෙති යත්:

සක්කායදිට්ඨි විචිකිච්ඡා සීලබ්බතපරාමාස යන තුන් සංයෝ‍ඡනයෝ යැ

1261\. එහි සක්කාදිට්ඨි කවර යත්:

මෙලොව අශ්‍රැතවත් පෘථග්ඡන ආර්‍ය්‍යයන් නො දක්නේ ආර්‍ය්‍යධර්මයට අදක්ෂ වූයේ ආර්‍ය්‍යධර්මයෙහි නො හික්මුනේ සත්පුරුෂයන් නො දක්නේ සත්පුරුෂ ධර්මයට අදක්ෂ වූයේ සත්පුරුෂ ධර්මයෙහි නො හික්මුනේ රූපය ආත්ම හෙයින් දකී. රූපවත් වූ ආත්මය හෝ දකී. ආත්මයෙහි හෝ රූපය දකී. රූපයෙහි හෝ ආත්මය දකී. වේදනාව ... සංඥාව ... සංස්කාරයන් ... විනඥානය ආත්ම හෙයින් දකී. ආත්මය විනඥානවත් කොට හෝ දකී. ආත්මයෙහි විනඥානය ඇතැයි හෝ දකී. විනඥානයෙහි හෝ ආත්මය ඇතැයි දකී. මෙබඳු වූ යම් දෘෂ්ටියෙක් දෘෂ්ටිගතයෙක් දෘෂටිගහනයෙක් දෘෂ්ටිකන්තාරයෙක් දෘෂ්ටිවිසූකායිකයෙක් දෘෂ්ටිවිස්පන්දිතයෙක් දෘෂ්සංයෝඡනයෙක් ග්‍රාහයෙක් පිහිටා සිටීමෙන් අභිනිවේශයෙක් පරමාර්ශයෙක් කුන්මාර්ගයෙක් මිථ්‍යාපථයෙක් මිථ්‍යාත්වයෙක් තීර්ථායතනයෙක් විපර්යාසග්‍රාහයෙක් ඇද්ද මේ ‘සක්කායදිට්ඨි’ යයි කියනු ලැබේ.

1262\. එහි විචිකිච්ඡා කවර යත්:

ශාස්තෘන් වහන්සේ කෙරෙහි සැක කෙරෙයි. ධර්මයෙහි සැක කෙරෙයි. සංඝයා කෙරෙහි සැක කෙරෙයි. ශික්ෂායෙහි සැක කෙරෙයි. පූර්වාන්තයෙහි සැක කෙරෙයි. අපරාන්තයෙහි සැක කෙරෙයි. පූර්වාන්තාපරාන්තයෙහි සැක කෙරෙයි. ඉදම්ප්‍රත්‍යයතාප්‍රතීත්‍යසමූත්පාදයෙහි සැක කෙරෙයි. මෙබඳු යම් සැකයෙක් සැක කරන අයුරෙක් සැකයට පැමිණි බවෙක් විමතියෙක් විචිකිත්සායෙක් ද්වේළ්හකයෙක් ද්වේධාපථයෙක් සංශයෙක් අනේකාන්තග්‍රාහකයෙක් ආසර්පණයෙක් පරිසර්පණයෙක් අපර්ය්‍යවගාහනයෙක් චිත්තයාගේ දැඩි බවෙක් මනෝවිලේඛයෙක් ඇද්ද මේ ‘විචිකිච්ඡා’ යයි කියනු ලැබේ.

1263\. එහි සීලබ්බතපරාමාස කවරෙ යත්:

මේ සස්නෙන් බැහැර මහණබමුණන්ගේ ශීලයෙන් ශුද්ධි යැ ව්‍රතයෙන් ශුද්ධි යැ ශීලව්‍රතයෙන් ශුද්ධි යැ යි මෙබඳු වූ යම් දෘෂ්ටියෙක් ... විපර්යාසග්‍රාහයෙක් ඇද්ද, මේ ‘සීලබ්බතපරාමාස’ යයි කියනු ලැබේ.

මේ තුන් සංයෝඡනයෝ යැ තදේකස්ථ ක්ලේශයෝද තත්සම්ප්‍රයුක්ත වූ වේදනාස්ක්න්ධ යැ ... විනඥාන්ස්කන්ධ යැ තත්සමුත්ථාන වූ කායකර්ම යැ වාක්කර්ම යැ මනඃකර්ම යැ යන මේ ධර්මයෝ දර්ශනයෙන් ප්‍රහාතව්‍යයෝ යි.

1264\. කවර ධර්මයෝ දර්ශනයෙන් ප්‍රභාතව්‍ය නොවෙති යත්:

ඒ ධර්මයන් තබා සෙසු කාමාවචර රූපාවචර අරූපාවචර අපරියාපන්න කුශලාකුශලාව්‍යාකෘතධර්මයෝ යැ, වේදනාස්කන්ධ යැ ... විනඥානස්කන්ධ යැ හැම රූප ද අසඞ්ඛතධාතු ද යන මේ ධර්මයෝ දර්ශනයෙන් ප්‍රහාතව්‍ය නො වෙත්.

1265\. භාවනායෙන් ප්‍රහාතව්‍යධර්මයෝ කවරහ යත්:

අවශිෂ්ට වූ ලෝභ යැ ද්වේෂ යැ මෝහය යැ තදේකස්ථ ක්ලේශයෝ ද තත්සම්ප්‍රයුක්ත වේදනාස්කන්ධ යැ ... විඥානස්ක්න්ධ යැ තත්සමුත්ථාන වූ කායකර්ම යැ වාක්කර්ම යැ මනඃකර්ම යැ යන මොහු භාවනායෙන් ප්‍රහාතව්‍ය ධර්මයෝ යි.

1266\. භාවනායෙන් ප්‍රහාතව්‍ය නො වූ ධර්මයෝ කවරහ යත්:

ඒ ධර්මයන් තබා සෙසු කාමාවචර රූපාවචර අරූපාවචර අපරියාපන්න වූ කුශලාකුසලාව්‍යාකෘත ධර්මයෝ යැ, වේදනාස්කන්ධ යැ ... විඥානස්කන්ධ යැ හැම රූප ද අසඞ්ඛතධාතු ද යන මොහු භාවනායෙන් ප්‍රහාතව්‍ය නො වන ධර්මයෝ යි.

1267\. දර්ශනයෙන් ප්‍රභාතව්‍ය හේතු ඇති ධර්මයෝ කවරහ යත්:

සක්කායදිටඨි විචිකිච්ඡා සීලබ්බතපරාමාස යන තුන් සංයෝඡනයෝ යැ

1268\. එහි සක්කායදිට්ඨි කවර යත්:

මෙලො වැ අශ්‍රැතවත් පෘථග්ජන ... විපර්යාසග්‍රාහයෙක් ඇද්ද මේ ‘සක්කායදිට්ඨි’ යයි කියනු ලැබේ.

1269\. එහි විචිකිච්ඡා කවර යත්:

ශාස්තෘන් වහන්සේ කෙරෙහි සැක කෙරෙයි විචිකිච්ඡා කෙරෙයි ... වීත්තයාගේ දැඩි බවෙක් මනෝවිලේඛයෙක් ඇද්ද මේ ‘විචිකිච්ඡා’ යැයි කියනු ලැබේ.

1270\. එහි සීලබ්බතපරාමාස කවර යත්:

මේ සස්නෙන් බැහැර මහණබමුණන්ගේ ශීලයෙන් ශුද්ධි යැ ... විපර්යාසග්‍රාහයෙක් ඇද්ද මේ ‘සීලබ්බතපරාමාස’ යැයි කියනු ලැබේ.

මේ තුන් සංයෝජයෝ ද තදේකස්ථ ක්ලේශයෝ ද තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ තත්සමුත්ථාන වූ කායකර්ම යැ වාක්කර්ම යැ මනඃකර්ම යැ යන මොහු දර්ශනායන් ප්‍රභාතව්‍ය හේතු ඇති ධර්මයෝ යි.

සක්කායදිට්ඨි විචිකිච්ඡා සීලබ්බතපරාමාස යන මේ ධර්මයෝ දර්ශනයෙන් ප්‍රභාතව්‍යෙයෝ යැ තදේකස්ථ වූ ලොභ යැ ද්වේෂ යැ මෝහ යැ යන මේ ධර්මයෝ දර්ශනයෙන් ප්‍රහාතව්‍ය හේතුහු යැ තදේකස්ථ ක්ලේශයෝ ද තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ තත්සමුත්ථාන කායකර්ම යැ වාක්කර්ම යැ මනඃකර්ම යැ යන මොහු දර්ශනයෙන් ප්‍රහාතව්‍යහේතු ඇති ධර්මයෝ යි.‍

1271\. දර්ශනයෙන් ප්‍රහාතව්‍යහේතු නැති ධර්මයෝ කවර යත්:

ඒ ධර්මයන් තබා අවශේෂ කාමාවචර රූපාවචර අරූපාවචර අපරියාපන්න වූ කුශලාකුශලාව්‍යාකෘත ධර්මයෝ යැ වේදනාස්කන්ධ යැ ... විඥානස්කන්ධ යැ හැම රූප ද අසඞ්ඛතධාතු ද යන මොහු දර්ශනයෙන් ප්‍රහාතව්‍යහේතු නැති ධර්මයෝ යි.

1272\. භාවනායෙන් ප්‍රහාතව්‍යයහේතු ඇති ධර්මයෝ කවර යත්:

සෙසු ලෝභ යැ ද්වේෂ යැ මෝහ යැ යන මේ ධර්මයෝ භාවනායෙන් ප්‍රහාතව්‍යයහේතු වෙති. තදේකස්ථ ක්ලේශයෝ ද තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ තත්සමුත්ථාන කායකර්ම යැ වාක්කර්ම යැ මනඃකර්ම යැ මොහු භාවනායෙන් ප්‍රහාතව්‍යය හේතු ඇති ධර්මයෝ යි.

1273\. භාවනායෙන් ප්‍රහාතව්‍යයහේතු නැති ධර්මයෝ කවර යත්‍:

ඒ ධර්මයන් තබා අවශේෂ වූ කාමාවචර රූපාවචර අරූපාවචර අපරියාපන්න කුශල - අව්‍යාකෘතධර්මයෝ යැ වේදනාස්කන්ධ යැ ... විඥානස්කනධ යැ හැම රූප ද අසඞ්ඛතධාතු ද යන මොහු භාවනායෙන් ප්‍රහාතව්‍ය හේතු නැති ධර්මයෝ යි.

1274\. සවිතර්කධර්මයෝ කවර යත්:

කාමාවචර රූපාවචර අපරියාපන්න වූ සවිතර්කභූමියෙහි විතර්කය තබා ඒ විතර්කය හා සම්ප්‍රයුක්ත වේදනාස්කන්ධ යැ ... විඥානස්කන්ධ යැ යන මේ ධර්මයෝ සවිතර්කයෝ යි.

1275\. අවිතර්කධර්මයෝ කවර යත්:

කාමාවචර රූපාවචර අරූපාවචර අපරියාපන්න අවිතර්කභූමියෙහි වේදනාස්කන්ධ යැ ... විඥානස්කන්ධ යැ විතර්කය ද හැම රූ ද අසඞ්ඛතධාතු ද යන මොහු අවිතර්කධර්මයෝ යි.

1276\. සවිචාරධර්මයෝ කවර යත්:

කාමාවචර රූපාවචර අපරියාපන්න සවිචාරභූමියෙහි විචාරය තබා තත්සම්ප්‍රයුක්ත වූ වේදනාස්කන්ධ යැ ... විඥානස්කන්ධ යැ යන මොහු සවිචාර ධර්මයෝ යි.

1277\. අවිචාරධර්මයෝ කවර යත්:

කාමාවචර රූපාවචර අරූපාවචර අපරියාපන්න අවිචාරභූමියෙහි වේදනාස්කන්ධ යැ ... විඥානස්කන්ධ යැ විචාරය ද හැම රූප ද අසඞ්ඛතධාතු ද යන මොහු අවිචාරධර්මයෝ යි.

1278\. සප්‍රීතිකධර්මයෝ කවර යත්:

කාමාවචර රූපාවචර අපරියාපන්න සප්‍රීතිකභූමියෙහි ප්‍රීතිය තබා තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ යන මොහු සප්‍රීතික ධර්මයෝ යි.

1279\. අප්‍රීතිකධර්මයෝ කවර යත්:

කාමාවචර රූපාවචර අරූපාවචර අපරියාපන්න අප්‍රීතිකභූමියෙහි වේදනාස්කන්ධ යැ ... විඥානස්කන්ධ යැ ප්‍රීතිය ද හැම රූප ද අසඞ්ඛතධාතු ද යන මොහු අප්‍රීතික ධර්මයො යි.

1280\. ප්‍රීතිසහගතධර්මයෝ කවර යත්:

කාමාවචර රූපාවචර අපරියාපන්න ප්‍රීතිභූමියෙහි ප්‍රීතිය තබා තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ යන මොහු ප්‍රීතිසහගත ධර්මයෝ යි.

1281\. ප්‍රීතිසහගත නො වූ ධර්මයෝ කවර යත්:

කාමාවචර රූපාවචර අරූපාවචර අපරියාපන්න ප්‍රීති නො වූ භූමියෙහි වේදනාස්කන්ධ යැ ... විඥානස්කන්ධ යැ ප්‍රීතිය ද හැම රූප ද අසඞ්ඛතධාතු ද යන මොහු ප්‍රීතිසහගත නො වූ ධර්මයෝ යි.

1282\. සුඛසහගතධර්මයෝ කවර යත්:

කාමාවචර රූපාවචර අපරියාපන්න සුඛභූමියෙහි සුවය තබා තත්සම්ප්‍රයුක්ත සංඥාස්කන්ධ, සංස්කාරස්කන්ධ, විඥානස්කන්ධ යන මොහු සුඛසහගත ධර්මයෝ යි.

1283\. සුඛසහගත නො වූ ධර්මයෝ කවර යත්:

කාමාවචර රූපාවචර අරූපාවචර අපරියාපන්න සුඛ නො වූ භූමියෙහි වේදනාස්කන්ධ යැ ... විඥානස්කන්ධ යැ යන සුවය ද හැම රූප ද අසඞ්ඛතධාතු ද යන මොහු සුඛසහගත නො වූ ධර්මයෝ යි.

1284\. උපේක්ෂා සහගත ධර්මයෝ කවර යත්:

කාමාවචර රූපාවචර අරූපාවචර අපරියාපන්න උපේක්ෂා භූමියෙහි උපේක්ෂාව තබා තත්සම්ප්‍රයුක්ත සංඥාස්කන්ධ, සංස්කාරස්කන්ධ, විඥානස්කන්ධ යන මොහු උපේක්ෂා සහගත ධර්මයෝ යි.

1285\. උපේක්ෂාසහගත නො වූ ධර්මයෝ කවර යත්:

කාමාවචර රූපාවචර අරූපාවචර අපරියාපන්න උපේක්ෂා නො වූ භූමියෙහි වේදනාස්කන්ධ යැ ... වි‍ඥානස්කන්ධ යැ උපේක්ෂාව ද හැම රූප ද අසඞ්ඛතධාතු ද යන මොහු උපේක්ෂා සහගත නො වූ ධර්මයෝ යි.

1286\. කාමාවචර ධර්මයෝ කවර යත්:

යටින් අවීචිනිරය හිම් කොට මතුභාගයෙන් පරනිර්මිතවශවර්තී දෙවියන් ඇතුලු කොට මේ අතුරෙහි මෙහි හැසිරෙන මෙහි පර්‍ය්‍යාපන්න වූ යම් ස්කන්ධ, ධාතු, ආයතන, රූප, වේදනා, සංඥා, සංස්කාර, විඥානයෙක් ඇද්ද, මොහු කාමාවචර ධර්මයෝ යි.

1287\. කාමාවචර නො වූ ධර්මයෝ කවර යත්:

රූපාවචර අරූපාවචර අපරියාපන්න වූ යම් ධර්ම කෙනෙක් ඇද්ද මොහු කාමාවචර නො වූ ධර්මයෝ යි.

1288\. රූපාවචරධර්මයෝ කවර යත්:

යට භාගයෙන් බඹලොව පිරියත් කොට මතුභාගයෙන් අකනිටා දෙවියන් ඇතුලු කොට මේ අතුරෙහි මෙහි හැසිරෙන මෙහි ඇතුලු වූ සමාපන්නයාගේ හෝ උපපන්නයාගේ හෝ දෘෂ්ටධර්මසුඛවිහාර ඇත්තහුගේ හෝ යම් චිත්තචෛතසික ධර්ම කෙනෙක් ඇද්ද, මොහු රූපාවචර ධර්මයෝ යි.

1289\. රූපාවචර නො වූ ධර්මයෝ කවර යත්:

කාමාවචර අරූපාවචර අපරියාපන්න වූ යම් ධර්ම කෙනෙක් ඇද්ද, මොහු රූපාවචර නො වූ ධර්මයෝ යි.

1290\. අරූපාවචරධර්මයෝ කවර යත්:

යටින් ආකාසානඤ්චායතනූපග දෙවියන් පිරියත් කොට උඩින් නෙවසඤ්ඤානාසඤ්ඤායතනනූපග දෙවියන් ඇතුලු කොට මේ අතුරෙහි මෙහි හැසිරෙන මෙහි ඇතුලු වැ සිටි සමාපන්නයාගේ හෝ උපපන්නයාගේ හෝ දිට්ඨධර්මසුඛවිහාරීහුගේ හෝ යම් චිත්තචෛතසික ධර්ම කෙනෙක් ඇද්ද, මොහු අරූපාවචර ධර්මයෝ යි.

1291\. අරූපාවචර නො වූ ධර්මයෝ කවර යත්:

කාමාවචර රූපාවචර අපරියාපන්න වූ යම් ධර්ම කෙනෙක් ඇද්ද, අරූපාවචර නො වූ ධර්මයෝ යි.

1292\. පරියාපන්නධර්මයෝ කවර යත්:

කාමාවචර රූපාවචර අරූපාවචර වූ සාස්‍රව කුශලාකුශලාව්‍යාකෘත ධර්මයෝ යැ රූපස්කන්ධ යැ ... විඥානස්කන්ධ යැ යන මොහු පරියාපන්න ධර්මයෝ යි.

1293\. අපරියාපන්නධර්මයෝ කවර යත්:

මාර්ගයෝ ද මාර්ගඵලයෝ ද අසඞ්ඛතධාතු ද අපරියාපන්න ධර්මයෝ යි.

1294\. නෛර්ය්‍යාණිකධර්මයෝ කවර යත්:

අපරියාපන්න වූ සතර මාර්ගයෝ යි. මොහු නෛර්ය්‍යාණික ධර්මයෝ යි.

1295\. අනෛර්ය්‍යාණිකධර්මයෝ කවර යත්:

ඒ නෛර්ය්‍යාණිකධර්මයන් තබා සෙසු කාමාවචර රූපාවචර අරූපාවචර අපරියාපන්න වූ කුශලාකුශලාව්‍යාකෘත ධර්මයෝ යැ වේදනාස්කන්ධ යැ ... විඥාකස්කන්ධ යැ හැම රූප ද අසඞ්ඛතධාතු ද යන මොහු අනෛර්ය්‍යාණික ධර්මයෝ යි.

1296\. නියත ධර්මයෝ කවර යත්:

ආනන්තර්ය්‍ය වූ පඤ්චකර්මයෝ ද නියත මිත්‍යාදෘෂ්ඨියෙකුත් ඇද්ද, අපර්‍ය්‍යාපන්න සතර මාර්ගයෝ ද යන මොහු නියත ධර්මයෝ යි.

1297\. අනියතධර්මයෝ කවර යත්:

ඒ නියතධර්මයන් තබා අවශිෂ්ට වූ කමාවචර රූපාවචර අරූපාවචර අපර්‍ය්‍යාපන්න කුශලාකුශලාව්‍යාකෘතධර්මයෝ යැ වේදනාස්කන්ධ යැ ... විඥානස්කන්ධ යැ හැම රූප ද අසඞ්ඛතධාතු ද යන මොහු අනියතධර්මයෝ යි.

1298\. සඋත්තරධර්මයෝ කවර යත්:

කාමාවචර රූපාවචර අරූපාවචර වූ සාස්‍රව කුශලාකුශලාව්‍යාකෘත ධර්මයෝ යැ රූපස්කන්ධ යැ ... විඥානස්කන්ධ යැ යන මොහු සඋත්තර ධර්මයෝ යි.

1299\. අනුත්තරධර්මයෝ කවර යත්:

අපර්‍ය්‍යාපන්න වූ මාර්ගයෝ ද මාර්ගඵලයෝ ද අසඞ්ඛතධාතු ද යන මොහු අනුත්තරධර්මයෝ යි.

1300\. සරණධර්මයෝ කවර යත්:

ලෝභ ද්වේෂ මෝහ යන තුන් අකුශලමූලයෝ ද තදේකස්ථ ක්ලේශයෝ ද තත්සම්ප්‍රයුක්ත වේදනාස්කන්ධ යැ ... විඥානස්කන්ධ යැ තත්සමුත්ථාන කායකර්ම වාක්කර්ම මනඃකර්ම යන මොහු සරණධර්මයෝ යි.

1301\. අරණ ධර්මයෝ කවර යත්:

කාමාවචර රූපාවචර අරූපාවචර අපර්‍ය්‍යාපන්න වූ කුශලාකුශලාව්‍යාකෘත ධර්මයෝ යැ වේදනාස්කන්ධ යැ ... විඥානස්කන්ධ යැ හැම රූප ද අසඞ්ඛතධාතු ද යන මොහු අරණධර්මයෝ යි.

පිට්ඨිදුක යි.

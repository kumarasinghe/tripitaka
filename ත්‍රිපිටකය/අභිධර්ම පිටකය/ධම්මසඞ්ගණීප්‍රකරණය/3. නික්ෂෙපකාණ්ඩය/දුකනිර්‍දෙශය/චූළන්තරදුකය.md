ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 3. නික්ෂෙපකාණ්ඩය » දුකනිර්‍දෙශය

# චූළන්තරදුකය

1088\. කවර ධර්මයෝ සප්‍රත්‍යය වෙති යත්:

පඤ්චස්කන්ධයෝ ය: රූපස්කන්ධ ය, වේදනාස්කන්ධ ය, සංඥාස්කන්ධ ය, සංස්කාරස්කන්ධ ය, විඥානස්කන්ධ යි. මේ ධර්මයෝ සප්‍රත්‍යයෝ යි.

1089\. කවර ධර්මයෝ අප්‍රත්‍යය වෙති යත්:

අසඞ්ඛත (නිබ්බාන) ධාතුව ය. මේ ධර්මයෝ අප්‍රත්‍යයෝ යි.

1090\. කවර ධර්මයෝ සඞ්ඛත වෙති යත්:

ඒ යම් ම ධර්මකෙනෙක් සප්‍රත්‍යයෝ ද, එම ධර්මයෝ සඞ්ඛතයෝ යි.

1091\. කවර ධර්මයෝ අසඞ්ඛත වෙති යත්:

ඒ යම් ම ධර්මයෙක් අප්‍රත්‍යය වේ ද, එම ධර්මය අසඞ්ඛත යි.

1092\. කවර ධර්මයෝ සනිදර්ශන වෙති යත්:

රූපායතන ය. මේ ධර්මයෝ සනිදර්ශනයෝ යි.

1093\. කවර ධර්මයෝ අනිදර්ශන වෙති යත්:

චක්ෂුරායතන ය ... ස්ප්‍රෂ්ටව්‍යායතන ය, වේදනාස්කන්ධ ය... විඥානස්කන්ධ ය. අනිදර්ශන අප්‍රතිඝ වූ ධර්මායතනපර්‍ය්‍යාපන්න වූ යම් රූපයෙකුත් වේ ද, අසඞ්ඛත ධාතුව ද යන මේ ධර්මයෝ අනිදර්ශනයෝ යි.

1094\. කවර ධර්මයෝ සප්‍රතිඝ වෙති යත්:

චක්ෂුරායතන ය ... ස්ප්‍රෂ්ටව්‍යාතන ය, යන මේ ධර්මයෝ සප්‍රතිඝයෝ යි.

1095\. කවර ධර්මයෝ අප්‍රතිඝ වෙති යත්:

වේදනාස්කන්ධ ය ... විඥානාස්කන්ධය, අනිදර්ශන අප්‍රතිඝ වූ ධර්මායතනයෙහි ඇතුලු වූ යම් රූපයෙකුත් වේ ද, අසඞ්ඛත ධාතුව ද, යන මේ ධර්මයෝ අප්‍රතිඝයෝ යි.

1096\. කවර ධර්මයෝ රූපී වෙති යත්:

සතර මහා භූතයෝ ද, සතර මාහාභූතයන් නිසා පවත්නා රූපය ද, යන මේ ධර්මයෝ රූපී වෙත්.

1097\. කවර ධර්මයෝ අරූපී වෙති යත්:

වේදනාස්කන්ධ ය ... විඥානස්කන්ධ ය, අසඞ්ඛත ධාතුව ද, යන මේ ධර්මයෝ අරූපී වෙත්.

1098\. කවර ධර්මයෝ ලෞකික වෙති යත්:

කාමවචර රූපාවචර අරූපාවචර වූ ආස්‍රව සහිත වූ කුශලාකුශල අව්‍යාකෘත ධර්මයෝ ය, රූපස්කන්ධ ය ... විඥානස්කන්ධ ය, යන මේ ධර්මයෝ ලෞකිකයෝ යි.

1099\. කවර ධර්මයෝ ලෝකෝත්තර වෙති යත්:

අපරියාපන්න වූ මාර්ගයෝ ද, මාර්ගඵලයෝ ද, අසඞ්ඛත ධාතුව ද, යන මේ ධර්මයෝ ලෝකෝත්තරයෝ යි.

1100\. කවර ධර්මයෝ චක්ෂුරාදී කිසි විඥානයෙකින් දතයුතු ද කිසි විඥානයකින් නො දතයුතු ද වෙති යත්:

යම් ධර්ම කෙනෙක් චක්ෂුර්විඥානයෙන් දත යත්තාහු නම්, ඒ ධර්මයෝ ශ්‍රෝත්‍රවිඥානයෙන් නො දත යුත්තාහ. යළි යම් ධර්මකෙනෙක් ශ්‍රෝත්‍රවිඥානයෙන් දතයුත්තාහු නම්, ඒ ධර්මයෝ චක්ෂුර්විඥානයෙන් නො දත යුත්තාහ.

යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ ඝ්‍රාණවිඥෙය නො වෙති. යළි යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ චක්ෂුවිඥෙය නො වෙත්.

යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ ජිහ්වාවිඥෙය නො වෙති. යළි යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ චක්ෂුවිඥෙය නො වෙත්.

යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ කායවිඥෙය නො වෙති. යළි යම් ධර්ම කෙනෙක් කායවිඥෙය වෙත් නම්, ඒ ධර්මයෝ චක්ෂුවිඥෙය නො වෙත්.

යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙති. යළි යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙත්.

යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ ජිහ්වාවිඥෙය නො වෙති. යළි යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙත්.

යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ කායවිඥෙය නො වෙති. යළි යම් ධර්ම කෙනෙක් කායවිඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙත්.

යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ චක්ෂුර්විඥෙය නො වෙති. යළි යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙත්.

යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ ජිහ්වාවිඥෙය නො වෙති. යළි යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙත්.

යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ කායවිඥෙය නො වෙති. යළි යම් ධර්ම කෙනෙක් කායවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙත්.

යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ චක්ෂුර්විඥෙය නො වෙති. යළි යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ ඝ්‍රාණවිඥෙය නො වෙත්.

යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙති. යළි යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙත්.

යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ කායවිඥෙය නො වෙති. යළි යම් ධර්ම කෙනෙක් කායවිඥෙය වෙත් නම්, ඒ ධර්මයෝ ජිහ්වාවිඥෙය නො වෙත්.

යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ චක්ෂුර්විඥෙය නො වෙති. යළි යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ ජිහ්වාවිඥෙය නො වෙත්.

යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ ශ්‍රෝත්‍රවිඥෙය නො වෙති. යළි යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ ජිහ්වාවිඥෙය නො වෙත්.

යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙති. යළි යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ ජිහ්වාවිඥෙය නො වෙත්.

යම් ධර්ම කෙනෙක් කායවිඥෙය වෙත් නම්, ඒ ධර්මයෝ චක්ෂුර්විඥානයෙන් නො දත යුත්හාහ. යළි යම් ධර්ම කෙනෙක් චක්ෂුර්විඥෙය වෙත් නම්, ඒ ධර්මයෝ කායවිඥෙය නො වෙත්.

යම් ධර්ම කෙනෙක් කායවිඥානයෙන් දත යුත්තාහු නම්, ඒ ධර්මයෝ ශ්‍රෝත්‍රවිඥෙය නො වෙති. යළි යම් ධර්ම කෙනෙක් ශ්‍රෝත්‍රවිඥෙය වෙත් නම්, ඒ ධර්මයෝ කායවිඥෙය නො වෙත්.

යම් ධර්ම කෙනෙක් කායවිඥෙය වෙත් නම්, ඒ ධර්මයෝ ඝ්‍රාණවිඥෙය නො වෙති. යළි යම් ධර්ම කෙනෙක් ඝ්‍රාණවිඥෙය වෙත් නම්, ඒ ධර්මයෝ කායවිඥෙය නො වෙත්.

යම් ධර්ම කෙනෙක් කායවිඥෙය වෙත් නම්, ඒ ධර්මයෝ ජිහ්වාවිඥෙය නො වෙති. යළි යම් ධර්ම කෙනෙක් ජිහ්වාවිඥෙය වෙත් නම්, ඒ ධර්මයෝ කායවිඥෙය නො වෙත්.

මේ ධර්මයෝ (චක්ෂුරාදී) කිසි විඥානයකින් දත යුත්තාහු, කිසි විඥානයකින් නො දත යුත්තාහු වෙත්.

චූළන්තරදුකය යි.

ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 4. අට්‌ඨකථාකාණ්ඩය » දුකධර්‍ම

# මහන්තර දුක

1524\. සාලම්බන ධර්‍මයෝ කවරහ යත්:

සියුබිම්හි කුශල යැ, අකුශල යැ, සියුබිම්හි විපාක යැ, තුන්බිම්හි ක්‍රියාව්‍යාකෘතයෝ දැ යි සාලම්බන ධර්‍මයෝ යි.

1525.අනාලම්බන ධර්මයෝ කවරහ යත්:

රූපය ද,නිර්වාණය දැයි මොහු අනාලම්බන ධර්මයෝ යි.

1526\. චිත්ත ධර්‍මයෝ කවරහ යත්:

චක්‍ෂුර්විඥාන යැ, ශ්‍රොත්‍ර‍විඥාන යැ, ඝ්‍රාණවිඥාන යැ, ජිහ්වාවිඥාන යැ, කායවිඥාන යැ, මනෝධාතු යැ, මනෝවිඥානධාතු යි. මොහු චිත්ත ධර්‍මයෝ යි.

1527\. චිත්ත නො වූ ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, රූපය ද, නිර්‍වාණය දැයි මොහු චිත්ත නො වූ ධර්‍මයෝ යි.

1528\. චෛතසික ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, මොහු චෛතසිකධර්‍මයෝ යි.

1529\. අචෛතසික ධර්‍මයෝ කවරහ යත්:

චිත්තය ද, රූපය ද, නිර්‍වාණය දැයි මොහු චෛතසික නො වූ ධර්‍මයෝ යි.

1530\. චිත්තසම්ප්‍ර‍යුක්තධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, යන මොහු චිත්තසම්ප්‍ර‍යුක්ත ධර්‍මයෝ යි.

1531\. චිත්තවිප්‍ර‍යුක්ත ධර්‍මයෝ කවරහ යත්:

රූපය ද නිර්‍වාණය දැයි මොහු චිත්තවිපුයයුක්ත ධර්‍මයෝ යි.

චිත්තය චිත්තය හා සම්ප්‍ර‍යුක්ත යයි ද, චිත්තය හා විප්‍ර‍යුක්ත යයි ද නො කියැයුත්තේ යි.

1532\. චිත්තය හා සංසෘෂ්ටධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යි. මොහු චිත්තසංසෘෂ්ට ධර්‍මයෝ යි.

1533\. චිත්තය හා විසංසෘෂ්ටධර්‍මයෝ කවරහ යත්:

රූපය ද නිර්‍වාණය දැයි මොහු චිත්තසංසෘෂ්ට ධර්‍මයෝ යි.

චිත්තය චිත්තය හා සංසෘෂ්ට යයි ද, චිත්තය හා විසංසෘෂ්ට යයි ද නො කියැයුත්තේ යි.

1534\. චිත්තසමුත්‍ථානධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, කායවිඥප්ති යැ, වාග්විඥප්ති යැ, යළි චිත්තජ චිත්තහේතුක චිත්තසමුත්‍ථාන වූ යම් රූපයෙකුත් ඇද්ද එ යැ, රූපායතන යැ, ශබ්දායතන යැ, ගන්‍ධායතන යැ, රසායතන යැ, ස්ප්‍ර‍ෂ්ටව්‍යායතන යැ, ආකාසධාතු යැ, අබ්ධාතු යැ, රූපලඝුත්‍ව යැ, රූපමෘදුත්‍ව යැ, රූපකර්‍මණ්‍යතා යැ, රූපොපචය යැ, රූපසන්තති යැ, කවලීකාරාහාර යැ , යන මොහු චිත්තසමුත්‍ථාන ධර්‍මයෝ යි.

1535\. චිත්තසමුත්‍ථාන නො වූ ධර්‍මයෝ කවරහ යත්:

චිත්තය ද අවශේෂරූපයද නිර්‍වාණය දැයි මොහු චිත්තසමුත්‍ථාන නො වූ ධර්‍මයෝ යි.

1536\. චිත්තසහභූ ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, කායවිඥප්ති යැ, වාග්විඥප්ති යැ, යන මොහු සිත හා එක් වැ උපදනා (-චිත්තසහභූ) ධර්‍මයෝ යි.

1537\. චිත්තසහභූ නො වූ ධර්‍මයෝ කවරහ යත්:

සිත ද අවශේෂ රූපය ද නිවන දැයි මොහු චිත්තසහභූ නො වූ ධර්‍මයෝ යි.

1538\. චිත්තානුපරිවර්ති ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, කායවිඥප්ති යැ, වාග්විඥප්ති යැ, යන මොහු චිත්තානුපරිවර්ති ධර්‍මයෝ යි.

1539\. චිත්තානුපරිවර්තී නො වූ ධර්‍මයෝ කවරහ යත්:

චිත්තය ද අවශේෂ රූපය ද නිර්‍වාණය දැයි මොහු චිත්තානුපරිවර්තී නො වූ ධර්‍මයෝ යි.

1540\. චිත්තසංසෘෂ්ට සමුත්‍ථාන ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, යන මොහු චිත්තසංසෘෂ්ට සමුත්‍ථාන ධර්‍මයෝ යි.

1541\. චිත්තසංසෘෂ්ට සමුත්‍ථාන නො වූ ධර්‍මයෝ කවරහ යත්:

චිත්තය ද රූපය ද නිර්‍වාණය දැයි මොහු චිත්තසංසෘෂ්ට සමුත්‍ථාන නො වූ ධර්‍මයෝ යි.

1542\. චිත්තසංසෘෂ්ට සමුත්‍ථාන සහභූ ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, යන මොහු චිත්තසංසෘෂ්ට සමුත්‍ථාන සහභූ ධර්‍මයෝ යි.

1543\. චිත්තසංසෘෂ්ට සමුත්‍ථාන සහභූ නොවූ ධර්‍මයෝ කවරහ යත්:

චිත්තය ද, රූපය ද, නිර්‍වාණය දැයි මොහු චිත්තසංසෘෂ්ටසමුත්‍ථාන සහභූ නොවු ධර්‍මයෝ යි.

1544\. චිත්තසංසෘෂ්ට සමුත්‍ථානානුපරිවර්තී ධර්‍මයෝ කවරහ යත්:

වේදනාස්කන්‍ධ යැ, සංඥාස්කන්‍ධ යැ, සංස්කාරස්කන්‍ධ යැ, යන මොහු චිත්තසංසෘෂ්ට සමුත්‍ථානානුපරිවර්තී ධර්‍මයෝ යි.

1545\. චිත්තසංසෘෂ්ට සමුත්‍ථානානුපරිවර්තී නො වූ ධර්‍මයෝ කවරහ යත්:

චිත්තය ද, රූපය ද, නිර්‍වාණය දැයි මොහු චිත්තසංසෘෂ්ට සමුත්‍ථාතානුපරිවර්තී නො වූ ධර්‍මයෝ යි.

1546\. ආධ්‍යාත්මික ධර්‍මයෝ කවරහ යත්:

චක්‍ෂුරායතන යැ ... මනායතන යි. මොහු ආධ්‍යාත්මික ධර්‍මයෝ යි.

1547\. බාහ්‍යධර්‍මයෝ කවරහ යත්:

රූපායතන යැ ... ධර්‍මායතන යි. මොහු බාහ්‍යාධර්‍මයෝ යි.

1548\. උපාදා (-භූතයන් නිසා පවත්නා) ධර්‍මයෝ කවරහ යත්:

චක්‍ෂුරායතන යැ ... කවලීකාරහාර යි. මොහු උපාදා ධර්‍මයෝ යි.

1549\. උපාදා නොවූ ධර්‍මයෝ කවරහ යත්:

චාතූර්භූමක කුශල යැ, අකුශල යැ, චාතූර්භූමක විපාක යැ, ත්‍රෛභූමක ක්‍රියාව්‍යාකෘත යැ, සතර මහාභූතයෝ යැ, නිර්‍වාණ දැයි මොහු උපාදා නො වූ ධර්‍මයෝ යි.

1550\. උපාදින්න ධර්‍මයෝ කවරහ යත්:

ත්‍රෛභූමක විපාක යැ, කර්‍මය පිළිබඳ යම් කෘතත්‍වාත් රූපයෙක් ඇද්ද, මොහු උපාදින්න ධර්‍මයෝ යි.

1551\. අනුපාදින්න ධර්‍මයෝ කවරහ යත්:

ත්‍රෛභූමක කුශල යැ, අකුශල යැ, ත්‍රෛභූමක ක්‍රියාව්‍යාකෘත යැ, කර්‍මය පිළිබඳ කෘතත්‍වාත් නො වූ යම් රූපයෙකුත් ඇද්ද, අපර්‍ය්‍යාපන්න වු සතර මාර්‍ගයෝ ද, සතර ශ්‍රාමණ්‍යඵලයෝ ද, නිර්‍වාණය දැයි මොහු අනුපාදින්න ධර්‍මයෝ යි.

මහන්තර දුක යි.

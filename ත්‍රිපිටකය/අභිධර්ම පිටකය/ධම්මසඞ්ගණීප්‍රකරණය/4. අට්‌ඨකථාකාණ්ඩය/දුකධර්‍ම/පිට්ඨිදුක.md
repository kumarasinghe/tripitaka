ත්‍රිපිටකය » අභිධර්ම පිටකය » ධම්මසඞ්ගණීප්‍රකරණය » 4. අට්‌ඨකථාකාණ්ඩය » දුකධර්‍ම

# පිට්ඨිදුක

1580\. දර්‍ශනයෙන් (සෝවන් මඟින්) ප්‍ර‍හාතව්‍යධර්‍මයෝ කවරහ යත්:

සතර දෘෂ්ටිගතසම්ප්‍ර‍යුක්ත චිත්තෝත්පාදයෝ යැ, විචිකිත්සාසහගත චිත්තෝත්පාදය දැ’යි මොහු දර්‍ශනයෙන් ප්‍ර‍හාතව්‍යධර්‍මයෝ යි.

දෘෂ්ටිගතවිප්‍ර‍යුක්ත ලෝභසහගත චිත්තෝත්පාදයෝ සතරදෙන යැ, දොම්නස් සහගිය චිත්තෝත්පාදයෝ දෙදෙන යැ, යන මේ ධර්‍මයෝ දර්‍ශනයෙන් ප්‍ර‍හාතව්‍ය ද වන්නාහ, දර්‍ශනයෙන් ප්‍ර‍හාතව්‍ය නො ද වන්නාහ.

1581\. දර්‍ශනයෙන් ප්‍ර‍හාතව්‍ය නො වූ ධර්‍මයෝ කවරහ යත්:

උද්ධච්චසහගත චිත්තෝත්පාදයැ, චාතුර්භූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යකෘත යැ, රූපය ද, නිර්‍වාණය දැයි මොහු දර්‍ශනයෙන් ප්‍ර‍හාතව්‍ය නො වූ ධර්‍මයෝ යි.

1582\. භාවනායෙන් ප්‍ර‍හාතව්‍ය ධර්‍මයෝ කවරහ යත්:

ඖද්ධත්‍යසහගත චිත්තෝත්පාද යැ, මොහු භාවනායෙන් ප්‍ර‍හාතව්‍ය ධර්‍මයෝ යි.

සතර දෘෂ්ටිවිප්‍ර‍යුක්ත ලෝභසහගත චිත්තෝත්පාදයෝ යැ, දොම්නස් සහගිය චිත්තෝත්පාදයෝ දෙදෙන යැ යන මේ ධර්‍මයෝ භාවනායෙන් ප්‍ර‍හාතව්‍ය ද වන්නාහ, භාවනායෙන් ප්‍ර‍හාතව්‍ය නො ද වන්නාහ.

1583\. භාවනායෙන් ප්‍ර‍හාතව්‍ය නො වූ ධර්‍මයෝ කවරහ යත්:

සතර දෘෂ්ටිගතසම්ප්‍ර‍යුක්ත චිත්තෝත්පාදයෝ යැ, විචිකිත්සාසහගත චිත්තෝත්පාදයෝ යැ, චාතුර්භූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යකෘත යැ, රූපය ද, නිර්‍වාණය දැයි මොහු භාවනායෙන් ප්‍ර‍හාතව්‍ය නො වූ ධර්‍මයෝ යි.

1584\. දර්‍ශනයෙන් ප්‍ර‍හාතව්‍ය හේතු ඇති ධර්‍මයෝ කවරහ යත්:

සතර දෘෂ්ටිගතසම්ප්‍ර‍යුක්ත චිත්තෝත්පාදයෝ යැ, විචිකිත්සාසහගත චිත්තෝත්පාදයෝ යැ මෙහි උපන් මෝහය හැර යි. මොහු දර්‍ශනයෙන් ප්‍ර‍හාතව්‍යහේතු ඇති ධර්‍මයෝ යි.

සතර දෘෂ්ටිගතවිප්‍ර‍යුක්ත ලෝභසහගත චිත්තෝත්පාදයෝ යැ, දොම්නස් සහගත දෙසිත යැ, යන මේ ධර්‍මයෝ දර්‍ශනයෙන් ප්‍ර‍හාතව්‍යහේතුක ද වන්නාහ, දර්‍ශනයෙන් ප්‍ර‍හාතව්‍යහේතු නැත්තාහු ද වන්නාහ.

1585\. දර්‍ශනයෙන් ප්‍ර‍හාතව්‍යහේතු නැති ධර්‍මයෝ කවරහ යත්:

විචිකිත්සාසහගත මෝහ යැ, උද්ධච්චසහගත චිත්තෝත්පාද යැ, චාතුර්භූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යකෘත යැ, රූපය ද, නිර්‍වාණය දැයි මොහු දර්‍ශනයෙන් ප්‍ර‍හාතව්‍යහේතු නැති ධර්‍මයෝ යි.

1586\. භාවනායෙන් ප්‍ර‍හාතව්‍යහේතු ඇති ධර්‍මයෝ කවරහ යත්:

ඖද්ධත්‍යසහගත චිත්තෝත්පාද යැ, මෙහි උපන් මෝහය හැර යි. මොහු භාවනායෙන් ප්‍ර‍හාතව්‍යහේතු ඇති ධර්‍මයෝ යි.

සතර දෘෂ්ටිගතවිප්‍ර‍යුක්ත ලෝභසහගත චිත්තෝත්පාද යැ, දොම්නස් සහගත චිත්තෝත්පාදයෝ දෙදෙන යැ යන මේ ධර්‍මයෝ භාවනායෙන් ප්‍ර‍හාතව්‍යහේතු ඇත්තාහු ද වන්නාහ. භාවනායෙන් ප්‍ර‍හාතව්‍යහේතු නැත්තාහු ද වන්නාහ.

1587\. භාවනායෙන් ප්‍ර‍හාතව්‍යහේතු නැති ධර්‍මයෝ කවරහ:

සතර දෘෂ්ටිගතසම්ප්‍ර‍යුක්ත චිත්තෝත්පාදයෝ යැ, විචිකිත්සාසහගත චිත්තෝත්පාදයෝ යැ, ඖද්ධත්‍යසහගත මෝහ යැ, චාතුර්භූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යකෘත යැ, රූපය ද, නිර්‍වාණය දැයි මොහු භාවනායෙන් ප්‍ර‍හාතව්‍යහේතු නැති ධර්‍මයෝ යි.

1588\. සවිතර්‍කධර්‍මයෝ කවරහ යත්:

කාමාවචරකුශල යැ, අකුශල යැ, කාමාවචරකුශලයාගේ විපාකයෙන් එකොළොස් චිත්තෝත්පාදයෝ යැ, අකුශලයාගේ විපාකයෙන් දෙසිතෙක, ක්‍රියායෙන් එකොලොසෙක, කුශලහෙයින් ද, විපාකහෙයින් ද ක්‍රියාහෙයින් ද රූපාවචර ප්‍ර‍ථමධ්‍යාන යැ, කුශලහෙයින් ද විපාකහෙයින් ද ලෝකෝත්තර ප්‍ර‍ථමධ්‍යාන යැ,මෙහි උපන් විතර්‍කය හැර යි. මොහු සවිතර්‍ක ධර්‍මයෝ යි.

1589\. අවිතර්‍කධර්‍මයෝ කවරහ යත්:

දෙපස් විඥානයෝ යැ, කුශල විපාක ක්‍රියාහෙයින් රූපවචර ත්‍රිකචතුෂ්කධ්‍යානයෝ යැ, කුශල විපාක ක්‍රියාහෙයින් සතර අරූපවචරයෝ යැ, කුශලහෙයින් ද විපාකහෙයින් ද ලෝකෝත්තර ත්‍රිකචතුෂ්කධ්‍යානයෝ යැ, රූපය ද නිර්‍වාණය දැයි මොහු අවිතර්‍කධර්‍මයෝ යි.

1590\. සවිචාරධර්‍මයෝ කවරහ යත්:

කාමාවචර කුශල යැ, අකුශල යැ, කාමාවචර කුශලයාගේ විපාක හෙයින් එකොළොස් චිත්තෝත්පාද කෙනෙකැ, අකුශලවිපාකහෙයින් දෙසිතෙකැ, ක්‍රියාහෙයින් එකොළොසෙකැ, කුශලහෙයින් ද විපාකහෙයින් ද ක්‍රියාහෙයින් ද රූපාවචර ඒකකද්විකධ්‍යානයෝ යැ, කුශලහෙයින් ද විපාකහෙයින් ද ලෝකෝත්තර ඒකකද්විකධ්‍යානයෝ යැ, මෙහි උපන් විචාරය හැර යි. මොහු සවිචාරධර්‍මයෝ යි.

1591\. අවිචාරධර්‍මයෝ කවරහ යත්:

දෙපස් විඥානයෝ යැ, කුශල විපාක ක්‍රියාහෙයින් රූපාවචර ත්‍රිකචතුෂ්කධ්‍යානයෝ යැ, කුශල විපාක ක්‍රියාහෙයින් සතර ආරූප්‍යයෝ යැ, කුශල විපාක හෙයින් ලෝකෝත්තර ත්‍රිකචතුෂ්කධ්‍යානයෝ යැ, විචාරය ද, රූපය ද නිර්‍වාණය දැයි මොහු අවිචාර ධර්‍මයෝ යි.

1592\. සප්‍රීතිකධර්‍මයෝ කවරහ යත්:

කාමාවචරකුශලයෙන් සතර සොම්නස්සහගිය සිත්හු යැ, අකුශලයෙන් සතරෙකැ, කාමාවචරකුශලයාගේ විපාකයෙන් පසෙකැ, ක්‍රියායෙන් පසෙක, කුශලහෙයින් ද විපාකහෙයින් ද ක්‍රියා හෙයින් ද රූපාවචර ද්විත්‍රිකධ්‍යානයෝ යැ, කුශලහෙයින් ද විපාකහෙයින් ද ලෝකෝත්තර ද්විත්‍රිකධ්‍යානයෝ යැ,මෙහි උපන් ප්‍රීතිය හැර යි. මොහු සප්‍රීතික ධර්‍මයෝ යි.

1593\. අප්‍රීතිකධර්‍මයෝ කවරහ යත්:

කාමාවචරකුශලයෙන් සතර උපේක්‍ෂාසහගත චිත්තෝත්පාදයෝ යැ, අකුශලයෙන් සිත් අටෙකැ, කාමාවචරකුශලයාගේ විපාකයෙන් එකොළොසෙකැ, අකුශලවිපාකයෙන් සතෙකැ, ක්‍රියාහෙයින් සයෙකැ, කුශල විපාක ක්‍රියාහෙයින් රූපාවචර ද්විකද්විකධ්‍යානයෝ යැ, කුශල විපාක ක්‍රියාහෙයින් සතර ආරූප්‍යයෝ යැ, කුශලහෙයින් ද විපාකහෙයින් ද ලෝකොත්තර ද්විකද්විකධ්‍යානයෝ යැ, ප්‍රීතිය ද, රූපය ද, නිර්‍වාණය දැයි මොහු අප්‍රීතිකධර්‍මයෝ යි.

1594\. ප්‍රීතිසහගතධර්‍මයෝ කවරහ යත්:

කාමාවචර කුශලයෙන් සතර සොම්නස්සහගියසිත්හු යැ, අකුශලයෙන් සතරෙකැ , කාමාවචරකුශලයාගේ විපාකයෙන් පසෙකැ, ක්‍රියායෙන් පසෙකැ, කුශල විපාක ක්‍රියාහෙයින් රූපාවචර ද්විකත්‍රිකධ්‍යානයෝ යැ කුශලහෙයින් ද, විපාකහෙයින් ද. ලෝකෝත්තර ද්විකත්‍රිකධ්‍යානයෝ යැ, මෙහි උපන් ප්‍රීතිය හැර යි. මොහු ප්‍රීතිසහගතධර්‍මයෝ යි.

1595\. ප්‍රීතිසහගත නො වූ ධර්‍මයෝ කවරහ යත්:

කාමාවචරකුශලයෙන් සතර උපේක්‍ෂාසහගත චිත්තෝත්පාදයෝ යැ, අකුශලයෙන් අටෙකැ, කාමාවචරකුශලයාගේ විපාකයෙන් එකොළොසෙකැ, අකුශලවිපාකයෙන් සතෙකැ, ක්‍රියාහෙයින් සයෙකැ, කුශල විපාක ක්‍රියා හෙයින් රූපාවචර ද්විකද්විකධ්‍යානයෝ යැ ,කුශලවිපාක ක්‍රියාහෙයින් සතර ආරූප්‍යයෝ යැ, කුශලහෙයින් ද විපාක හෙයින් ද ලෝකෝත්තර ද්විකද්විකධ්‍යානයෝ යැ, ප්‍රීතිය ද, රූපය ද, නිර්‍වාණය දැයි මොහු ප්‍රීතිසහගත නො වූ ධර්‍මයෝ යි.

1596\. සුඛසහගතධර්‍මයෝ කවරහ යත්:

කාමාවචර කුශලයෙන් සොම්නස්සහගිය සතරසිත්හු යැ, අකුශලයෙන් සතරෙක, කාමාවචරකුශලයාගේ විපාකයෙන් සයෙකැ, ක්‍රියායෙන් පසෙකැ, කුශල හෙයින් ද විපාක හෙයින් ද ක්‍රියාහෙයින් ද රූපාවචර ත්‍රිකචතුෂ්කධ්‍යානයෝ යැ, කුශල හෙයින් ද විපාක හෙයින් ද ලෝකෝත්තර ත්‍රිකචතුෂ්කධ්‍යානයෝ යැ, මෙහි උපන් සුඛය හැර යි. මොහු සුඛසහගත ධර්‍මයෝ යි.

1597\. සුඛසහගත නො වූ ධර්‍මයෝ කවරහ යත්:

කාමාවචරකුශලයෙන් උපේක්‍ෂාසහගත සතරසිත්හු යැ, අකුශලයෙන් අටෙක, කාමාවචරකුශලයාගේ විපාකයෙන් දශයෙක, අකුශලයාගේ විපාකයෙන් සතෙක, ක්‍රියායෙන් සයෙක, කුශල විපාක ක්‍රියා හෙයින් රූපාවචර චතුෂ්කධ්‍යාන යැ, කුශලවිපාක ක්‍රියා හෙයින් සතර ආරූප්‍යයෝ යැ, කුශල හෙයින් ද විපාක හෙයින් ද ලෝකෝත්තර චතුෂ්කධ්‍යාන යැ, සුඛය ද, රූපය ද, නිර්‍වාණය දැයි මොහු සුඛසහගත නො වූ ධර්‍මයෝ යි.

1598\. උපේක්‍ෂාසහගතධර්‍මයෝ කවරහ යත්:

කාමාවචරකුශලයෙන් සතර උප්ක්‍ෂොසහගත චිත්තෝතපාදයෝ යැ, අකුශලයෙන් සයෙක, කමාවචරකුශලයාගේ විපාකයෙන් දසයෙක් අකුශලයාගේ වීපාකයෙන් සයෙක, ක්‍රියාහෙයින් සයෙක, කුශල විපාක ක්‍රියාහෙයින් රූපාවචර චතුර්‍තථධ්‍යාන යැ, කුශලවිපාක ක්‍රියාහෙයින් සතර ආරූප්‍යයෝ යැ, කුශලහෙයින් ද විපාක හෙයින් ද ලෝකෝත්තර චතුර්‍තථධ්‍යාන යැ, මෙහි උපන් උපේක්‍ෂාව හැරයි. මොහු උපේක්‍ෂාසහගත ධර්‍මයෝ යි.

1599\. උපේක්‍ෂාසහගත නො වූ ධර්‍මයෝ කවරහ යත්:

කාමාවචර කුශලයෙන් සොම්නස් සහගිය සතර සිත්හු යැ, අකුශලයෙන් සයෙක, කමාචචරකුශලයාගේ විපාකයෙන් සයෙක, අකුශලයාගේ විපාකයෙන් එකෙක, ක්‍රියා හෙයින් පසෙක, කුශල විපාක ක්‍රියාහෙයින් රූපාවචර ත්‍රිකචතුෂ්කධ්‍යානයෝ යැ, කුශල හෙයින් ද විපාක හෙයින් ද ලෝකෝත්තර ත්‍රිකචතුෂ්කධ්‍යානයෝ යැ, උපේක්‍ෂාව ද, රූපය ද, නිර්‍වාණය දැයි මොහු උපේක්‍ෂාසහගත නො වූ ධර්‍මයෝ යි.

1600\. කාමාවචර ධර්‍මයෝ කවරහ යත්:

කාමාවචර කුශල යැ, අකුශල යැ, සියලු කාමාවචර විපාක යැ කාමාවචර ක්‍රියව්‍යාකෘත යැ, හැම රූපය දැ යි මොහු කාමාවචර ධර්‍මයෝ යි.

1601\. කාමාවචර නො වූ ධර්‍මයෝ කවරහ යත්:

රූපාවචරයෝ යැ, අරූපාවචරයෝ යැ, අපර්‍ය්‍යාපන්නයෝ යැයි මොහු කාමාවචර නො වූ ධර්‍මයෝ යි.

1602\. රූපාවචර ධර්‍මයෝ කවරහ යත්:

කුශල හෙයින් ද විපාක හෙයින් ද ක්‍රියා හෙයින් ද රූපාවචර චතුෂ්කපඤ්චකධ්‍යාන යැයි මොහු රූපාවචර ධර්‍මයෝ යි.

1603\. රූපාවචර නො වූ ධර්‍මයෝ කවරහ යත්:

කාමාවචරයෝ යැ, අරූපාවචරයෝ යැ, අපර්‍ය්‍යාපන්නයෝ දැයි මොහු රූපාවචර ධර්‍මයෝ යි.

1604\. අරූපාවචර ධර්‍මයෝ කවරහ යත්:

කුශල හෙයින් ද විපාක හෙයින් ද ක්‍රියා හෙයින් ද සතර ආරූප්‍යයෝ යැ යි මොහු අරූපාවචර ධර්‍මයෝ යි.

1605\. අරූපාවචර නො වූ ධර්‍මයෝ කවරහ යත්:

කාමාවචරයෝ යැ, රූපාවචරයෝ යැ, අපර්‍ය්‍යාපන්නයෝ යැ යි මොහු අරූපාවචර නො වූ ධර්‍මයෝ යි.

1606\. පර්‍ය්‍යාපන්නධර්‍මයෝ කවරහ යත්:

ත්‍රෛභූමක කුශල යැ, ත්‍රෛභූමක විපාක යැ, ත්‍රෛභූමක ක්‍රියාව්‍යාකෘත යැ, හැම රූපය දැයි මොහු පර්‍ය්‍යාපන්න ධර්‍මයෝ යි.

1607\. අපර්‍ය්‍යාපන්නධර්‍මයෝ කවරහ යත්:

අපර්‍ය්‍යාපන්න වූ සතර මාර්‍ගයෝ යැ, සතර ශ්‍රාමණ්‍යඵලයෝ ද, නිර්‍වාණය දැයි මොහු අපර්‍ය්‍යාපන්නධර්‍මයෝ යි.

1608\. නෛර්‍ය්‍යාණික ධර්‍මයෝ කවරහ යත්:

අපර්‍ය්‍යාපන්න වු සතර මාර්‍ගයෝ යැ, මොහු නෛර්‍ය්‍යාණික ධර්‍මයෝ යි.

1609\. අනෛර්‍ය්‍යාණික ධර්‍මයෝ කවරහ යත්:

ත්‍රෛභූමක කුශල යැ, අකුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යාකෘත යැ, රූපය ද, නිර්වාණය දැ යි මොහු අනෛර්‍ය්‍යාණික ධර්‍මයෝ යි.

1610\. නියත ධර්‍මයෝ කවරහ යත්:

සතර දෘෂ්ටිගතසම්ප්‍ර‍යුක්ත චිත්තෝත්පාද යෝ යැ, දෞර්‍මනස්‍ය සහගත චිත්තෝත්පාදයෝ දෙදෙන යැ, මේ ධර්‍මයෝ නියත ද වන්නාහ, අනියත ද වන්නාහ. අපර්‍ය්‍යාපන්න සතර මාර්‍ගයෝ යැ යන මොහු නියත ධර්‍මයෝ යි.

1611\. අනියත ධර්‍මයෝ කවරහ යත්:

දෘෂ්ටිගත විප්‍රයුක්ත වූ ලෝභසහගත චිත්තෝත්පාදයෝ සතර දෙන යැ, විචිකිත්සාසහගත චිත්තෝත්පාද යැ, උද්ධච්චසහගත චිත්තෝතපාද යැ ත්‍රෛභූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යාකෘත යැ, රූපය ද, නිර්‍වාණය දැයි මොහු අනියත ධර්‍මයෝ යි.

1612\. සඋත්තර ධර්‍මයෝ කවරහ යත්:

ත්‍රෛභූමක කුශල යැ, අකුශල යැ, ත්‍රෛභූමක විපාක යැ, ත්‍රෛභූමක ක්‍රියාව්‍යාකෘත යැ, සියලු රූපය දැයි මොහු සඋත්තර ධර්‍මයෝ යි.

1613\. අනුත්තර ධර්‍මයෝ කවරහ යත්:

අපර්‍ය්‍යාපන්න සතර මාර්‍ගයෝ යැ, සතර ශ්‍රාමණ්‍යඵලයෝ ද, නිර්‍වාණය දැයි මොහු අනුත්තර ධර්‍මයෝ යි.

1614\. සරණ ධර්‍මයෝ කවරහ යත්:

දොළොස් අකුශලචිත්තෝත්පාදයෝ යැ මොහු සරණ ධර්‍මයෝ යි.

1615\. අරණ ධර්‍මයෝ කවරහ යත්:

චාතුර්භූමක කුශල යැ, චාතුර්භූමක විපාක යැ, ත්‍රෛභූමක ක්‍රියාව්‍යාකෘත යැ, රූපය ද, නිර්‍වාණය දැයි මොහු අරණ ධර්‍මයෝ යි

පිට්ඨිදුක යි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 4. චතුර්ථ වර්ගය

# 4.10. සඤ්ඤොජනප්පහානකථා

**\[‘නිෂ්පර්‍ය්‍යාය වශයෙන් මැ සර්‍වසංයොජන ප්‍රහාණය අර්‍හත්ත්‍වය වෙති’ යි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට සංයොජනප්පහාන කථා එයි.\]**

1\. ස. පු: සර්‍වසංයොජනයන්ගේ ප්‍රහාණය අර්‍හත්ත්‍වය වේ ද?

ප. පටිඤ්ඤා: එසේ යැ.

ස. පු: රහත්මඟින් හැම සංයොජනයෝ ප්‍රහීණ කරනු ලැබෙත් ද?

ප. පටි: එසේ නො කියැයුතු යැ …

2\. ස. පු: රහත්මඟින් හැම සංයොජනයෝ ප්‍රහීණ කරනු ලැබෙත් ද?

ප. පටිඤ්ඤා: එසේ යැ. (රහත්මඟින් අප්‍රහීණ සංයොජනයක් නැතියෙන් කළ ප්‍රතිඥා යි.)

ස. අනු: රහත්මඟින් සක්කායදිට්ඨි, විචිකිච්ඡා, සීලබ්බතපරාමාස දුරු කෙරේ ද?

ප. පටි: එසේ නො කියැයුතු යැ … (ප්‍රථමමාර්‍ගයෙන් ප්‍රහීණභාවය ගෙන කළ ප්‍රතික්‍ෂෙප යි.)

3\. ස. පු: රහත්මඟින් සක්කායදිට්ඨි, විචිකිච්ඡා, සීලබ්බතපරාමාස දුරු කෙරේ ද?

ප. පටිඤ්ඤා: එසේ යැ. (චතුර්‍ථමාර්‍ගයෙන් අනවශෙෂප්‍රහාණය සඳහා කළ ප්‍රතිඥා යි.)

ස. අනු: භාග්‍යවතුන් වහන්සේ විසින් ‘ත්‍රිවිධ සංයොජනයන්ගේ ප්‍රහාණය ශ්‍රොතාපත්තිඵල යැ’යි වදාරන ලද්දේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් ‘ත්‍රිවිධ සංයොජනයන්ගේ ප්‍රහාණය ශ්‍රොතාපත්තිඵල යැ’යි වදාරන ලද්දේ වේ නම්,

අනු. පා: භවත, ‘රහත්මඟින් සියලු සංයොජනයෝ ප්‍රහීණ කරනු ලැබෙති’ යි නො කියැයුතු මැ යැ.

4\. ස. පු: රහත්මඟින් සියලු සංයොජනයන්ගේ ප්‍රහීණ කරනු ලැබෙත් ද?

ප. පටිඤ්ඤා: එසේ යැ.

ස. අනු: රහත්මඟින් ඔළාරිකකාමරාග ඔළාරිකව්‍යාපාද දුරු කෙරේ ද?

ප. පටි: එසේ නො කියැයුතු යැ …

5\. ස. පු: රහත්මඟින් ඔළාරිකකාමරාග ඔළාරිකව්‍යාපාද දුරු කෙරේ ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘කාමරාගව්‍යාපාදයන්ගේ තනුභාවය සකෘදාගාමිඵල යැ’ යි වදාරන ලද්දේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් ‘කාමරාගව්‍යාපාදයන්ගේ තනුභාවය සකෘදාගාමිඵල යැ’ යි වදාරන ලද්දේ වේ නම්,

අනු. පා: භවත, ‘රහත්මඟින් සර්‍වසංයොජනයෝ ප්‍රහීණ කරනු ලැබෙති’ යි නො කියැයුතු මැ යැ.

6\. ස. පු: රහත්මඟින් සර්‍වසංයොජනයෝ ප්‍රහීණ කරනු ලැබෙත් ද?

ප. පටිඤ්ඤා: එසේ යැ.

ස. අනු: රහත්මඟින් අණුසහගතකාමරාගය අණුසහගතව්‍යාපාදය දුරු කෙරේ ද?

ප. පටි: එසේ නො කියැයුතු යැ …

7\. ස. පු: රහත්මඟින් අණුසහගතකාමරාගය අණුසහගතව්‍යාපාදය දුරු කෙරේ ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘කාමරාගව්‍යාපාදයන්ගේ අනවශෙෂප්‍රහාණය අනාගාමිඵලය යැ’ යි වදාරන ලද්දේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් 'කාමරාගව්‍යාපාදයන්ගේ අනවශෙෂප්‍රහාණය අනාගාමිඵලය යැ’ යි වදාරන ලද්දේ වේ නම්,

අනු. පා: භවත, ‘රහත්මඟින් සර්‍වසංයොජනයෝ ප්‍රහීණ කරනු ලැබෙති’ යි නො කියැයුතු මැ යැ.

8\. ස. පු: රහත්මඟින් සර්‍වසංයොජනයෝ ප්‍රහීණ කරනු ලැබෙත් ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘රූපරාග අරූපරාග මාන උද්ධච්ව අවිජ්ජා යන මොවුන්ගේ අනවශෙෂප්‍රහාණය අර්‍හත්ත්‍ව යැ’ යි වදාරන ලද්දේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් ‘රූපරාග අරූපරාග මාන උද්ධච්ව අවිජ්ජා යන මොවුන්ගේ අනවශෙෂප්‍රහාණය අර්‍හත්ත්‍ව යැ’ යි වදාරන ලද්දේ වේ නම්,

අනු. පා: භවත, ‘රහත්මඟින් සර්‍වසංයොජනයෝ ප්‍රහීණ කරනු ලැබෙති’ යි නො කියැයුතු මැ යැ.

9\. ප. පු: ‘සර්‍වසංයොජනයන්ගේ ප්‍රහාණය අර්‍හත්ත්‍ව යැ’ යි නො කියැයුතු වේ ද?

ස. පටිඤ්ඤා: එසේ යැ.

ප. අනු: රහත්හට සර්‍වසංයොජනයෝ ප්‍රහීණ වූවාහු නො වෙද් ද?

ස. පටිඤ්ඤා: එසේ යැ.

අනු. ඨ: ඉදින් රහත්හට සර්‍වසංයොජනයෝ ප්‍රහීණ වෙත් නම්,

අනු. පා: භවත, එකරුණින් ‘සර්‍වසංයොජනයන්ගේ ප්‍රහාණය අර්‍හත්ත්‍ව යැ’ යි කියැයුතු මැ යැ.

සඤ්ඤොජනප්පහානකථා නිමි.

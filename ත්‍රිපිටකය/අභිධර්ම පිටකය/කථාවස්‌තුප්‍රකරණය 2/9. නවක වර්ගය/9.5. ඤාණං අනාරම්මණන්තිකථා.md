ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 9. නවක වර්ගය

# 9.5. ඤාණං අනාරම්මණන්තිකථා

**\[චක්‍ෂුර්විඥාන සමන්විත අර්‍හත් ‘ඥාතී’ නම් වේ. ඥානයට එකෙණෙහි අරමුණක් නැත. එහෙයින් ‘ඤාණය අණාරම්මණ ය’ යි අන්‍ධක නිකාය වාසීන් සෙයින් ලබ්ධිගත් වාදීන්ගේ වාද බිඳුනට ඤාණං අනාරම්මණන්ති කථා එයි.\]**

1\. ස. පු: ඥානය අනාරම්මණ (අරමුණු රහිත) වේ ද?

ප. පටිඤ්ඤා: එසේ යැ.

ස. අනු: (ඥානය) රූප, නිර්‍වාණ, චක්‍ෂුරායතන … ස්ප්‍රෂ්ටව්‍යායතන වේ ද?

ප. පටි: එසේ නො කියැයුතු යැ …

2\. ස. පු: ඥානය අනාරම්මණ වේ ද?

ප. පටිඤ්ඤා: එසේ යැ.

ස. අනු: ප්‍රඥා, ප්‍රඥෙන්ද්‍රිය ප්‍රඥාබල සම්‍යග්දෘෂ්ටි ධර්‍මවිචය සම්බොධ්‍යඞ්ග අනාරම්මණ වේ ද?

ප. පටි: එසේ නො කියැයුතු යැ …

3\. ස. පු: ප්‍රඥා, ප්‍රඥෙන්ද්‍රිය, ප්‍රඥාබල, සම්‍යග්දෘෂ්ටි, ධර්‍මවිචය සම්බොධ්‍යඞ්ග සාරම්මණ වේ ද?

ප. පටිඤ්ඤා: එසේ යැ.

ස. අනු: ඥානය සාරම්මණ වේ ද?

ප. පටි: එසේ නො කියැයුතු යැ …

4\. ස. පු: ඥානය අනාරම්මණ වේ ද?

ප. පටිඤ්ඤා: එසේ යැ.

ස. අනු: (ඥානය) කවර ස්කන්‍ධයෙක්හි ඇතුළු වේ ද?

ප. වි: සංස්කාරස්කන්‍ධයෙහි ඇතුළු වේ.

ස. අනු: සංස්කාරස්කන්‍ධය අනාරම්මණ වේ ද?

ප. පටි: එසේ නො කියැයුතු යැ …

5\. ස. පු: සංස්කාරස්කන්‍ධය අනාරම්මණ වේ ද?

ප. පටිඤ්ඤා: එසේ යැ.

ස. අනු: වෙදනාස්කන්‍ධය සංඥාස්කන්‍ධය විඥානස්කන්‍ධය අනාරම්මණ වේ ද?

ප. පටි: එසේ නො කියැයුතු යැ …

6\. ස. පු: ඥානය සංස්කාරස්කන්‍ධපර්‍ය්‍යාපන්න වූයේ අනාරම්මණ වේ ද?

ප. පටිඤ්ඤා: එසේ යැ.

ස. අනු: ප්‍රඥාව සංස්කාරස්කන්‍ධපර්‍ය්‍යාපන්න වූවා අනාරම්මණ වේ ද?

ප. පටි: එසේ නො කියැයුතු යැ …

7\. ස. පු: ප්‍රඥාව සංස්කාරස්කන්‍ධපර්‍ය්‍යාපන්න වූවා සාරම්මණ වේ ද?

ප. පටිඤ්ඤා: එසේ යැ.

ස. අනු: ඥානය සංස්කාරස්කන්‍ධ පර්‍ය්‍යාපන්න වූයේ සාරම්මණ වේ ද?

ප. පටි: එසේ නො කියැයුතු යැ …

8\. ස. පු: ඥානය සංස්කාරස්කන්‍ධපර්‍ය්‍යාපන්න වූයේ අනාරම්මණ වේ. ප්‍රඥාව සංස්කාරස්කන්‍ධපර්‍ය්‍යාපන්න වූවා සාරම්මණ වේ ද?

ප. පටිඤ්ඤා: එසේ යැ.

ස. අනු: සංස්කාරස්කන්‍ධය එකදෙශයක් සාරම්මණ වේ ද, එකදෙශයක් අනාරම්මණ වේ ද?

ප. පටි: එසේ නො කියැයුතු යැ …

9\. ස. පු: සංස්කාරස්කන්‍ධය එකදෙශයක් සාරම්මණ වූයේ එකදෙශයක් අනාරම්මණ වේ ද?

ප. පටිඤ්ඤා: එසේ යැ.

ස. අනු: වෙදනාස්කන්‍ධය, සංඥාස්කන්‍ධය, විඥානස්කන්‍ධය එකදෙශයක් සාරම්මණ වේ ද, එකදෙශයක් අනාරම්මණ වේ ද?

ප. පටි: එසේ නො කියැයුතු යැ …

10\. ප. පු: ‘ඥානය අනාලම්බන වේ යැ' යි නො කියැයුතු වේ ද?

ස. පටිඤ්ඤා: එසේ යැ.

ප. අනු: රහත් චක්‍ෂුර්විඥානසමඞ්ගී වූයේ ‘ඥානී’ යයි කියැයුතු වේ ද?

ස. පටිඤ්ඤා: එසේ යැ.

ප. අනු: ඒ ඥානයට ආලම්බනයෙක් ඇද්ද?

ස. පටි: එසේ නො කියැයුතු යැ …

ප. ආ: එ කරුණින් ඥානය අනාලම්බන වෙයි.

11\. ප. පු: චක්‍ෂුර්විඥානසමන්විත රහත් ‘ප්‍රඥාවත්’ යයි කියැයුතු වේ ද?

ස. පටිඤ්ඤා: එසේ යැ.

ප. අනු: ඒ ප්‍රඥාවට ආලම්බන ඇද්ද?

ස. පටි: එසේ නො කියැයුතු යැ …

ප. ආ: එ කරුණින් ප්‍රඥා අනාලම්බන වෙයි.

ඤාණං අනාරම්මණන්තිකථා නිමි.

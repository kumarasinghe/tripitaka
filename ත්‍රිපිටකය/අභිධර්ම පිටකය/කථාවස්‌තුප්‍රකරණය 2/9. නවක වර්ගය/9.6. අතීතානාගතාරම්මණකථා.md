ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 9. නවක වර්ගය

# 9.6. අතීතානාගතාරම්මණකථා

**\[යම් හෙයෙකින් අතීත අනාගත ආරම්මණ නැද්ද, එහෙයින් අතීතාරාම්මණ චිත්තයෙන් වේවයි අනාගතාරම්මණ චිත්තයෙන් වේවයි ගත් ආරම්මණයෙක් නැත් නුයි ’අතීතානාගතාරම්මණ චිත්තය අනාරම්මණ වියයුතු යැ’ යන උත්තරාපථකයන්ගේ වාද බිඳුනට ‘අතීතානාගතාරම්මණකථා’ එයි.\]**

1\. ස. පු: අතීතාලම්බන චිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: අතීතාලම්බන ඇත්තේ නො?

ප. පටිඤ්ඤා: එසේ යැ.

අනු. ඨ: ඉදින් අතීතාලම්බන ඇත්තේ වේ නම්,

අනු. පා: භවත, අතීතාලම්බන චිත්තය අනාලම්බන යැ’ යි නො කියැයුතු යැ …

අනු. ආ: ‘අනාලම්බනචිත්තය අතීතාලම්බන යැ’ යනු මිථ්‍යා යැ.

පටි. ඨ: ඉදින් අනාලම්බන හෝ වේ නම්,

පටි. පා: භවත, ‘අතීතාලම්බන යැ’ යි නො කියැයුතු නු යි,

පටි. ආ: ‘අනාලම්බනචිත්තය අතීතාලම්බන යැ’ යනු මිථ්‍යා යි.

2\. ස. පු: අතීතාලම්බනචිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: අතීතය ඇරැබැ ආවර්‍ජනා … ප්‍රණිධි ඇත්තේ නො?

ප. පටිඤ්ඤා: එසේ යැ.

අනු. ඨ: ඉදින් අතීතය ඇරැබැ ආවර්‍ජනා … ප්‍රණිධි ඇත් නම්,

අනු. පා: භවත, අතීතාලම්බනචිත්තය අනාලම්බන යැ’ යනු නො කියැයුතු මැ යැ.

3\. ස. පු: අනාගතාලම්බන චිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: අනාගතාලම්බන ඇත්තේ නො?

ප. පටිඤ්ඤා: එසේ යැ.

අනු. ඨ: ඉදින් අනාගතාලම්බන ඇත්තේ වේ නම්,

අනු. පා: භවත, ‘අනාගතාලම්බන චිත්තය අනාලම්බන යැ’ යි නො කියැයුතු යැ මැ යි.

අනු. ආ: ‘අනාගතාලම්බන චිත්තය අනාලම්බන යැ’ යනු මිථ්‍යා යි,

පටි. ඨ: ඉදින් අනාලම්බන හෝ වේ නම්,

පටි. පා: භවත, ‘අනාලම්බන යැ’ යි නො කියැයුතු මැ යි,

පටි. ආ: ‘අනාලම්බන චිත්තය අනාගතාලම්බන යැ’ යනු මිථ්‍යායි.

4\. ස. පු: අනාගතාලම්බන චිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: අනාගතය ඇරැබැ ආවර්‍ජනා … ප්‍රණිධි ඇත්තේ නො?

ප. පටිඤ්ඤා: එසේ යැ.

අනු. ඨ: ඉදින් අනාගතය ඇරැබැ ආවර්‍ජනා … ප්‍රණිධි ඇත් නම්,

අනු. පා: භවත, අනාගතාලම්බන චිත්තය අනාලම්බන යැ යි නො කියැයුතු මැ යැ.

5\. ස. පු: ප්‍රත්‍යුත්පන්නය ඇරැබැ ආවර්‍ජනා … ප්‍රණිධි ඇත. ප්‍රත්‍යුත්පන්නාලම්බන චිත්තය සාලම්බන වේ ද?

ප. පටිඤ්ඤා: එසේ යැ.

ස. අනු: අතීතය අරභයා ආවර්‍ජනා … ප්‍රණිධි ඇත් නු’ යි අතීතාලම්බන චිත්තය සාලම්බන වේ ද?

ප. පටි: එසේ නො කියැයුතු යැ …

6\. ස. පු: ප්‍රත්‍යුත්පන්නය අරභයා ආවර්‍ජනා … ප්‍රණිධි ඇත. ප්‍රත්‍යුත්පන්නාලම්බන චිත්තය සාලම්බන වේ ද?

ප. පටිඤ්ඤා: එසේ යැ.

ස. අනු: අනාගතය අරභයා ආවර්‍ජනා … ප්‍රණිධි ඇත. අනාගතාලම්බන චිත්තය සාලම්බන වේ ද?

ප. පටි: එසේ නො කියැයුතු යැ …

7\. ස. පු: අතීතය අරභයා ආවර්‍ජනා … ප්‍රණිධි ඇත. අතීතාලම්බන චිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නය අරභයා ආවර්‍ජනා … ප්‍රණිධි ඇත. ප්‍රත්‍යුත්පන්නාලම්බන චිත්තය අනාලම්බන වේ ද?

ප. පටි: එසේ නො කියැයුතු යැ …

8\. ස. පු: අනාගතය අරභයා ආවර්‍ජනා … ප්‍රණිධි ඇත. අනාගතාලම්බනචිත්තය අනාලම්බන වේ ද?

ප. පටිඤ්ඤා: එසේ යැ.

ස. අනු: ප්‍රත්‍යුත්පන්නය අරභයා ආවර්‍ජනා … ප්‍රණිධි ඇත. ප්‍රත්‍යුත්පන්නාලම්බන චිත්තය අනාලම්බන වේ ද?

ප. පටි: එසේ නො කියැයුතු යැ …

9\. ප. පු: අතීතානාගතාලම්බන චිත්තය අනාලම්බන යැ යි නො කියැයුතු වේ ද?

ස. පටිඤ්ඤා: එසේ යැ.

ප. අනු: අතීතානාගත නැත්තේ නො වේ ද?

ස. පටිඤ්ඤා: එසේ යැ.

අනු. ඨ: ඉදින් අතීතානාගත නැත් නම්,

අනු. පා: එයින් භවත, “අතීතානාගතාලම්බන චිත්තය අනාලම්බන” යැ යි කියැයුතු මැ වේ.

අතීතානාගතාරම්මණකථා නිමි.

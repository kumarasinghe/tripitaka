ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 10. දසම වර්ගය

# 10.7. සීලං අචෙතසිකන්ති කථා

**\[ශීලය ඇති වී නැති වුව ද සමාදාන හෙතුයෙන් වූ ශීලොපචයෙක් ඇත. එයින් හේ සිල්වත් නම් වෙයි. මේ හෙතුයෙන් ‘ශීලය අචෛතසික ය’ යි ලබ්ධි ගත් මහාසඞ්‍ඝිකයන්ගේ වාද බිඳුනට ‘සීලං අචෙතසිකන්ති කථා’ එයි.\]**

1\. ස. පු: ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: රූප, නිර්‍වාණ චක්‍ෂුරායතන ... කායායතන ... රූපායතන ... ස්ප්‍රෂ්‍ටව්‍යායතන වේ ද?

ප. පටි: එසේ නො කියැයුතු යැ ...

2\. ස. පු: ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: ස්‍පර්‍ශය අචෛතසික වේ ද?

ප. පටි: එසේ නො කියැයුතු යැ.

3\. ස. පු: ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: වෙදනා ... සංඥා ... චෙතනා ... ශ්‍රද්ධා ... වීර්‍ය්‍ය ... ස්මෘති ... සමාධි ... ප්‍රඥා අචෛතසික වේ ද?

ප. පටි: එසේ නො කියැයුතු යැ ...

4\. ස. පු: ස්‍පර්‍ශය චෛතසික වේ ද?

ප. පටිඤ්‍ඤා: එසේ යැ.

ස. අනු: ශීලය චෛතසික වේ ද?

ප. පටි: එසේ නො කියැයුතු යැ ...

5\. ස. පු: වෙදනාව ... සංඥාව ... චෙතනාව. ... ශ්‍රද්ධාව ... වීර්‍ය්‍යය ... ස්මෘතිය ... සමාධිය ... ප්‍රඥාව චෛතසික වේ ද?

ප. පටිඤ්‍ඤා: එසේ යැ.

ස. අනු: ශීලය චෛතසික වේ ද?

ප. පටි: එසේ නො කියැයුතු යැ ...

6\. ස. පු: ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: අනිෂ්ටඵල වේ ද?

ප. පටි: එසේ නො කියැයුතු යැ ...

ස. පු: ඉෂ්ටඵල වන්නේ නො?

ප. පටිඤ්‍ඤා: එසේ යැ.

අනු. ඨ: ඉදින් ඉෂ්ටඵල වේ නම්,

අනු. පා: භවත, ‘ශීලය අචෛතසික වේ’ යයි නො කියැයුතු මැ යැ.

7\. ස. පු: ශ්‍රද්ධාව ඉෂ්ටඵල වෙයි, ශ්‍රද්ධාව චෛතසික වේ ද?

ප. පටිඤ්‍ඤා: එසේ යැ.

ස. අනු: ශීලය ඉෂ්ටඵල වෙයි, ශීලය චෛතසික වේ ද?

ප. පටි: එසේ නො කියැයුතු යැ ...

8\. ස. පු: වීර්‍ය්‍යය ... ස්මෘතිය ... සමාධිය ... ප්‍රඥාව ඉෂ්ටඵල වෙයි, ප්‍රඥාව චෛතසික වේ ද?

ප. පටිඤ්‍ඤා: එසේ යැ.

ස. අනු: ශීලය ඉෂ්ටඵල වෙයි, ශීලය චෛතසික වේ ද?

ප. පටි: එසේ නො කියැයුතු යැ ...

9\. ස. පු: ශීලය ඉෂ්ටඵල වෙයි, ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: ශ්‍රද්ධාව ඉෂ්ටඵල වෙයි, ශ්‍රද්ධාව අචෛතසික වේ ද?

ප. පටි: එසේ නො කියැයුතු යැ ...

10\. ස. පු: ශීලය ඉෂ්ටඵල වෙයි, ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: වීර්‍ය්‍යය ... ස්මෘතිය ... සමාධිය ... ප්‍රඥාව ඉෂ්ටඵල වෙයි, ප්‍රඥාව අචෛතසික වේ ද?

ප. පටි: එසේ නො කියැයුතු යැ ...

11\. ස. පු: ශීලය අචෛතසික වේ ද?

ප. පටිඤ්‍ඤා: එසේ යැ.

ස. අනු: අඵල, අවිපාක වේ ද?

ප. පටි: එසේ නො කියැයුතු යැ ...

ස. පු: සඵල සවිපාක නො?

ප. පටිඤ්‍ඤා: එසේ යැ.

අනු. ඨ: ඉදින් සඵල සවිපාක වේ නම්?

අනු. පා: භවත, ‘ශීලය අචෛතසික වේ’ යයි නො කියැයුතු මැ යැ.

12\. ස. පු: චක්‍ෂුරායතනය අචෛතසික යැ, අවිපාක වේ ද?

ප. පටිඤ්‍ඤා: එසේ යැ.

ස. අනු: ශීලය අචෛතසික යැ, අවිපාක වේ ද?

ප. පටි: එසේ නො කියැයුතු යැ ...

13\. ස. පු: ශ්‍රොත්‍රායතනය ... කායායතනය ... රූපායතනය ... ස්ප්‍රෂ්‍ටව්‍යායතනය අචෛතසික යැ, අවිපාක වේ ද?

ප. පටිඤ්‍ඤා: එසේ යැ.

ස. අනු: ශීලය අචෛතසික යැ, අවිපාක වේ ද?

ප. පටි: එසේ නො කියැයුතු යැ ...

14\. ස. පු: ශීලය අචෛතසික යැ, සවිපාක වේ ද?

ප. පටිඤ්‍ඤා: එසේ යැ.

ස. අනු: චක්‍ෂුරායතනය අචෛතසික යැ, සවිපාක වේ ද?

ප. පටි: එසේ නො කියැයුතු යැ ...

15\. ස. පු: ශීලය අචෛතසික යැ, සවිපාක වේ ද?

ප. පටි: එසේ යැ.

ස. අනු: ශ්‍රොත්‍රායතනය ... කායායතනය ... රූපායතනය ... ස්ප්‍රෂ්‍ටව්‍යායතනය අචෛතසික යැ, සවිපාක වේ ද?

ප. පටි: එසේ නො කියැයුතු යැ ...

16\. ස. පු: සම්මාවාචාව අචෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාදිට්ඨිය අචෛතසික වේද?

ප. පටි: එසේ නො කියැයුතු යැ ...

17\. ස. පු: සම්මාවාචාව අචෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාසඞ්කප්ප ... සම්මාවායාම ... සම්මාසති ... සම්මාසමාධි අචෛතසික වේ ද?

ප. පටි: එසේ නො කියැයුතු යැ ...

18\. ස. පු: සම්මාකම්මන්ත ... සම්මාආජීව ... අචෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාදිට්ඨි අචෛතසික වේ ද?

ප. පටි: එසේ නො කියැයුතු යැ ...

19\. ස. පු: සම්මාආජීව අචෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාසඞ්කප්ප ... සම්මාවායාම ... සම්මාසති ... සම්මාසමාධි අචෛතසික වේ ද?

ප. පටි: එසේ නො කියැයුතු යැ ...

20\. ස. පු: සම්මාදිට්ඨි චෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාවාචා චෛතසික වේද?

ප. පටි: එසේ නො කියැයුතු යැ ...

21\. ස. පු: සම්මාදිට්ඨි චෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාකම්මන්ත ... සම්මාආජීව චෛතසික වේ ද?

ප. පටි: එසේ නො කියැයුතු යැ ...

22\. ස. පු: සම්මාසඞ්කප්ප ... සම්මාවායාම ... සම්මාසති ... සම්මාසමාධි චෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාවාචා චෛතසික වේද?

ප. පටි: එසේ නො කියැයුතු යැ ...

23\. ස. පු: සම්මාසමාධි චෛතසික වේ ද?

ප. පටිඤ්‍ඤා: එසේ යැ.

ස. අනු: සම්මාකම්මන්ත ... සම්මාආජීව චෛතසික වේ ද?

ප. පටි: එසේ නො කියැයුතු යැ ...

24\. ප. පු: ‘ශීලය අචෛතසික වේ’ යයි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: ශීලය ඉපදී නිරුද්ධ වත් මැ දුශ්ශීල වේ ද?

ස. පටි: එසේ නො කියැයුතු යැ ...

ප. ආ: එකරුණින් ශීලය අචෛතසික වේ. (ලබ්ධිය පිහිටුවාලීම නුනුවණින් ගත් වන බැවින් නො පිහිටුවාලූයේ මැ වෙයි.)

සීලං අචෛතසිකන්ති කථා නිමි.

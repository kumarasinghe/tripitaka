ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 10. දසම වර්ගය

# 10.10. විඤ්ඤත්ති සීලන්ති කථා

**\[‘කායවිඤ්‍ඤත්ති කායකර්‍ම නම් වෙයි. වචීවිඤ්‍ඤත්ති වාක්කර්‍ම නම් වෙයි. මෙසේ ගැනීමෙන් විඥප්තිය ශීලයෙකි’ යි ලබ්ධි ගත් මහාසාඞ්ඝිකයන් හා සම්මිතීයනිකායවාසීන්ගේ ලබ්ධි බිඳුනට 'විඤ්‍ඤත්තිසීලන්තිකථා' එයි.\]**

1\. ස. පු: විඥප්තිය ශීල වේ ද?

ප. පටිඤ්‍ඤා: එසේ යැ.

ස. අනු: පණිවායෙන් දුරු වීමෙක් වේ ද?

ප. පටි: එසේ නො කියැයුතු යැ ...

ස. අනු: අයිනාදනින් දුරු වීමෙක් වේ ද?

ප. පටි: එසේ නො කියැයුතු යැ ...

ස. අනු: කාමයෙහි මිසහසරින් දුරු වීමෙක් වේ ද?

ප. පටි: එසේ නො කියැයුතු යැ ...

ස. අනු: මුසාවායෙන් දුරු වීමෙක් වේ ද?

ප. පටි: එසේ නො කියැයුතු යැ ...

ස. අනු: මද පමා දෙකට කරුණු වූ රහමෙරින් දුරු වීමෙක් වේ ද?

ප. පටි: එසේ නො කියැයුතු යැ ...

2\. ස. පු: අභිවාදනය ශීල වේ ද, හුනස්නෙන් නැඟීම ශීල වේ ද, අඤ්‍ජලිකර්‍මය ශීල වේ ද, සාමීචිකර්‍මය ශීල වේ ද, අසුන් එළවාතැබීම ශීල වේ ද, ශයන එළවාතැබීම ශීල වේ ද, පාදෝනා දිය එළවාතැබීම ශීල වේ ද, පාපුවරු එළවාතැබීම ශීල වේ ද, නෑමෙහි පිට ඉලීම ශීල වේ ද?

ප. පටිඤ්‍ඤා: එසේ යැ.

ස. අනු: පණිවායෙන් දුරු වීමෙක් වේ ද?

ප. පටි: එසේ නො කියැයුතු යැ ...

ස. අනු: මද පමා දෙකට කරුණු වූ රහමෙරින් දුරු වීමෙක් වේ ද?

ප. පටි: එසේ නො කියැයුතු යැ ...

3\. ප.පු: ‘විඥප්තිය ශීලයෙකි’ යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: දුශ්ශීල වේ ද?

ස. පටිඤ්‍ඤා: එසේ නො කියැයුතු යැ ...

ප. ආ: එකරුණින් විඥප්තිය ශීල වෙයි.

වීඤ්‍ඤත්ති සීලන්ති කථා නිමි.

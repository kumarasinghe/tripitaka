ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 8. අෂ්ටම වර්ගය

# 8.10. ජීවිතින්ද්‍රිය කථා

**\[ජීවිතෙන්ද්‍රිය නම් චිත්තවිප්‍රයුක්ත අරූපධර්‍මයෙකැයි ද, එයින් ‘රූපජිවිතෙන්ද්‍රිය නැත’ යනු ද පූර්‍වශෛලීය සමමිතීය නිකායවාසින්ගේ ලබ්ධියෙකි. උන්ගේ වාද බිඳුනට ජීවිතින්ද්‍රිය කථා එයි.\]**

1\. ස. පු: රූපජීවිතෙන්ද්‍රිය නැද්ද?

ප. පටිඤ්ඤා: එසේ යැ.

ස. අනු: රූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන නැද්ද?

ප. පටි: එසේ නො කියැයුතු යැ …

2\. ස. පු: රූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇද්ද?

ප. පටිඤ්ඤා: එසේ යැ.

අනු. ඨ: ඉදින් රූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇත් නම්,

අනු. පා: භවත,’රූපජීවිතෙන්ද්‍රිය නැති’ යි නො කියැයුතු මැ යැ.

3\. ස. පු: අරූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇත. අරූපජීවිතෙන්ද්‍රිය ඇද්ද?

ප. පටිඤ්ඤා: එසේ යැ.

ස. අනු: ඉදින් රූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇත. රූපජීවිතෙන්ද්‍රිය ඇද්ද?

ප. පටි: එසේ නො කියැයුතු යැ …

4\. ස. පු: රූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇත. රූපජීවිතෙන්ද්‍රිය නැද්ද?

ප. පටිඤ්ඤා: එසේ යැ.

ස. අනු: අරූපීධර්‍මයන්ගේ ආයු, ස්ථිති, යපන, යාපන, ඉරියන, වර්‍තන, පාලන ඇත. අරූපජීවිතෙන්ද්‍රිය නැද්ද?

ප. පටි: එසේ නො කියැයුතු යැ …

5\. ස. පු: අරූපී ධර්‍මයන්ගේ ආයු අරූප ජීවිතෙන්ද්‍රිය වේ ද?

ප. පටිඤ්ඤා: එසේ යැ.

ස. අනු: රූපීධර්‍මයන්ගේ ආයු රූපජීවිතෙන්ද්‍රිය වේ ද?

ප. පටි: එසේ නො කියැයුතු යැ …

6\. ස. පු: රූපීධර්‍මයන්ගේ ආයු රූපජීවිතෙන්ද්‍රිය යයි නො කියැයුතු වේ ද?

ප. පටිඤ්ඤා: එසේ යැ.

ස. අනු: අරූපීධර්‍මයන්ගේ ආයු අරූපජීවිතෙන්ද්‍රිය යයි නො කියැයුතු වේ ද?

ප. පටි: එසේ නො කියැයුතු යැ …

7\. ස. පු: රූපීධර්‍මයන්ගේ ආයු අරූපජීවිතෙන්ද්‍රිය වේ ද?

ප. පටිඤ්ඤා: එසේ යැ.

ස. අනු: අරූපීධර්‍මයන්ගේ ආයු අරූපජීවිතෙන්ද්‍රිය වේ ද?

ප. පටි: එසේ නො කියැයුතු යැ …

8\. ස. පු: අරූපීධර්‍මයන්ගේ ආයු රූපජීවිතෙන්ද්‍රිය යයි නො කියැ යුතු වේ ද?

ප. පටිඤ්ඤා: එසේ යැ.

ස. අනු: රූපීධර්‍මයන්ගේ ආයු අරූපජීවිතෙන්ද්‍රිය යයි නො කියැයුතු වේ ද?

ප. පටි: එසේ නො කියැයුතු යැ …

9\. ස. පු: රූපී වූත් අරූපී වූත් ධර්‍මයන්ගේ ආයු අරූපජීවිතෙන්ද්‍රිය වේ ද?

ප. පටිඤ්ඤා: එසේ යැ.

ස. අනු: රූපී වූත් අරූපී වූත් ධර්‍මයන්ගේ ආයු රූපජීවිතෙන්ද්‍රිය වේ ද?

ප. පටි: එසේ නො කියැයුතු යැ …

10\. ස. පු: රූපී වූත් අරූපී වූත් ධර්‍මයන්ගේ ආයු රූපජීවිතෙන්ද්‍රිය යයි නො කියැයුතු වේ ද?

ප. පටිඤ්ඤා: එසේ යැ.

ස. අනු: රූපී වූත් අරූපී වූත් ධර්‍මයන්ගේ ආයු අරූපජීවිතෙන්ද්‍රිය යයි නො කියැයුතු වේ ද?

ප. පටි: එසේ නො කියැයුතු යැ …

11\. ස. පු: රූපජීවිතෙන්ද්‍රිය නැද්ද?

ප. පටිඤ්ඤා: එසේ යැ.

ස. අනු: නිරොධයට සමවන්නහුට ජීවිතෙන්ද්‍රිය නැද්ද?

ප. පටි: එසේ නො කියැයුතු යැ …

12\. ස. පු: නිරොධයට සමවන්නහුට ජීවිතෙන්ද්‍රිය ඇද්ද?

ප. පටිඤ්ඤා: එසේ යැ.

අනු. ඨ: ඉදින් නිරොධයට සමවන්නහුට ජීවිතෙන්ද්‍රිය ඇත් නම්,

අනු. පා: භවත ‘රූපජීවිතෙන්ද්‍රිය නැති’ යි නො කියැයුතු මැ යැ.

13\. ස. පු: නිරොධයට සමවන්නහුට ජීවිතෙන්ද්‍රිය ඇද්ද?

ප. පටිඤ්ඤා: එසේ යැ.

ස. පු: කිනම් ස්කන්‍ධයෙක ඇතුළත් වේ ද?

ප. වි: සංස්කාරස්කන්‍ධපර්‍ය්‍යාපන්න වෙයි.

ස. අනු: නිරොධයට සමවන්නහුට සංස්කාරස්කන්‍ධ ඇද්ද?

ප. පටිඤ්ඤා: එසේ නො කියැයුතු යැ …

14\. ස. පු: නිරොධයට සමවන්නහුට සංස්කාරස්කන්‍ධ ඇද්ද?

ප. පටිඤ්ඤා: එසේ යැ.

ස. අනු: නිරොධයට සමවන්නහුට වෙදනාස්කන්‍ධ ඇද්ද? … සංඥාස්කන්‍ධ ඇද්ද? … විඥානස්කන්‍ධ ඇද්ද?

ප. පටි: එසේ නො කියැයුතු යැ …

15\. ස. පු: නිරොධයට සමවන්නහුට වෙදනාස්කන්‍ධ ඇද්ද? … සංඥාස්කන්‍ධ ඇද්ද? … විඥානස්කන්‍ධ ඇද්ද?

ප. පටිඤ්ඤා: එසේ යැ.

ස. අනු: නිරොධ සමාපන්න නො වන්නේ වේ ද?

ප. පටි: එසේ නො කියැයුතු යැ …

16\. ස. පු: රූප ජීවිතෙන්ද්‍රිය නැද්ද?

ප. පටිඤ්ඤා: එසේ යැ.

ස. අනු: අසංඥසත්ත්‍වයනට ජීවිතෙන්ද්‍රිය නැද්ද?

ප. පටි: එසේ නො කියැයුතු යැ …

17\. ස. පු: අසංඥසත්ත්‍වයනට ජීවිතෙන්ද්‍රිය ඇද්ද?

ප. පටිඤ්ඤා: එසේ යැ.

අනු. ඨ: ඉදින් අසංඥසත්ත්‍වයන්ට ජීවිතෙන්ද්‍රිය ඇත් නම්,

අනු. පා: භවත ‘රූපජීවිතෙන්ද්‍රිය නැති’ යි නො කියැයුතු මැ යැ.

18\. ස. පු: අසංඥසත්ත්‍වයනට ජීවිතෙන්ද්‍රිය ඇද්ද?

ප. පටිඤ්ඤා: එසේ යැ.

ස. පු: කවර ස්කන්‍ධයෙක පර්‍ය්‍යාපන්න වේ ද?

ප. වි: සංස්කාරස්කන්‍ධපර්‍ය්‍යාපන්න වෙයි.

ස. අනු: අසංඥසත්ත්‍වයනට සංස්කාරස්කන්‍ධ නැද්ද?

ප. පටිඤ්ඤා: එසේ නො කියැයුතු යැ …

19\. ස. පු: අසංඥසත්ත්‍වයනට සංස්කාරස්කන්‍ධ ඇද්ද?

ප. පටිඤ්ඤා: එසේ යැ.

ස. අනු: අසංඥසත්ත්‍වයනට වෙදනාස්කන්‍ධ ඇද්ද? … සංඥාස්කන්‍ධ ඇද්ද? … විඥානස්කන්‍ධ ඇද්ද?

ප. පටි: එසේ නො කියැයුතු යැ …

20\. ස. පු: අසංඥසත්ත්‍වයනට වෙදනාස්කන්‍ධ ඇද්ද? … සංඥාස්කන්‍ධ ඇද්ද? … විඥානස්කන්‍ධ ඇද්ද?

ප. පටිඤ්ඤා: එසේ යැ.

ස. අනු: පඤ්චවොකාරභව වේ ද?

ප. පටි: එසේ නො කියැයුතු යැ …

21\. ස. පු: උපපත්තෙසියචිත්තයෙන් සමුත්‍ථිත ජීවිතෙන්ද්‍රිය උපපත්තෙසියචිත්තය භිද්‍යාමාන වත් මැ එකදෙශ වැ බිඳේ ද?

ප. පටිඤ්ඤා: එසේ යැ.

ස. අනු: උපපත්තෙසියචිත්තයෙන් සමුත්‍ථිත ස්පර්‍ශය උපපත්තෙසියචිත්තය භිද්‍යාමානවත් මැ එකදෙශ වැ බිඳේ ද?

ප. පටි: එසේ නො කියැයුතු යැ …

22\. ස. පු: උපපත්තෙසිය චිත්තයෙන් සමුත්‍ථිත ස්පර්‍ශය එ සිත භිද්‍යාමාන වත් මැ අනවශෙෂ වැ බිඳේ ද?

ප. පටිඤ්ඤා: එසේ යැ.

ස. අනු: උපපත්තෙසිය චිත්තයෙන් නැඟි ජීවිතෙන්ද්‍රිය එ සිත භිද්‍යාමාන වත් මැ අනවශෙෂ වැ බිඳේ ද?

ප. පටි: එසේ නො කියැයුතු යැ …

23\. ප. පු: ජීවිතෙන්ද්‍රියයෝ දෙදෙනෙක් ඇද්ද?

ස. පටිඤ්ඤා: එසේ යැ.

ප. අනු: ජීවිත දෙකෙකින් ජීවත් වේ ද? මරණ දෙකෙකින් මැරේ ද?

ස. පටිඤ්ඤා: එසේ යැ.

ජීවිතෙන්ද්‍රියකථා නිමි.

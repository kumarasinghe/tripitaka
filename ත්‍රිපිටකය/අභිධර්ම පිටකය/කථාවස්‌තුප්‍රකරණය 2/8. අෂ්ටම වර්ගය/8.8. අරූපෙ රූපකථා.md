ත්‍රිපිටකය » අභිධර්ම පිටකය » කථාවස්‌තුප්‍රකරණය 2 » 8. අෂ්ටම වර්ගය

# 8.8. අරූපෙ රූපකථා

**\[‘අරූපභවයෙහිදු සියුම් රූප ඇති’ යි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘අරූපෙ රූපකථා’ එයි.\]**

1\. ස. පු: අරූපභවයෙහි රූප ඇද්ද?

ප. පටිඤ්ඤා: එසේ යැ, (ඔළාරිකරූපයෙන් වෙන් වූ සියුම්රූප ඇත යන ලබ්ධියෙන් කළ ප්‍රතිඥා යි.)

ස. අනු: රූපභව, රූපගති, රූපසත්ත්‍වාවාස, රූපසංසාර, රූපයොනි, රූපආත්මභාවප්‍රතිලාභ වේ ද?

ප. පටි: එසේ නො කියැයුතු යැ …

2\. ස. පු: අරූපභව, අරූපගති, අරූපසත්ත්‍වාවාස, අරූපසංසාර, අරූපයොනි, අරූපආත්මභාවප්‍රතිලාභ වන්නේ නො?

ප. පටිඤ්ඤා: එසේ යැ.

අනු. ඨ: ඉදින් අරූපභව … අරූප ආත්මභාවප්‍රතිලාභ වේ නම්,

අනු. පා: භවත,‘අරූපභවයෙහි රූප ඇති’ යි නො කියැයුතු මැ යැ.

3\. ස. පු: අරූපභවයෙහි රූප ඇද්ද?

ප. පටිඤ්ඤා: එසේ යැ.

ස. අනු: පඤ්චවොකාරභව, ගති, සත්ත්‍වාවාස, සංසාර, යොනි, විඥානස්ථිති, ආත්මභාවප්‍රතිලාභ වේ ද?

ප. පටි: එසේ නො කියැයුතු යැ …

4\. ස. පු: චතුවොකාරභව … ආත්මභාවප්‍රතිලාභ වන්නේ නො?

ප. පටිඤ්ඤා: එසේ යැ.

අනු. ඨ: ඉදින් චතුවොකාරභව, ගති, … ආත්මභාවප්‍රතිලාභ වේ නම්,

අනු. පා: භවත,‘අරූපභවයෙහි රූප ඇති’ යි නො කියැයුතු මැ යැ.

5\. ස. පු: රූපධාතුයෙහි රූප ඇත. එ ද රූපභව, රූපගති, රූපසත්ත්‍වාවාස, රූපසංසාර, රූපයොනි, රූපආත්මභාවප්‍රතිලාභ වේ ද?

ප. පටිඤ්ඤා: එසේ යැ.

ස. අනු: (තොප මතයෙහි) අරූපභවයෙහි රූප ඇත. එ ද රූපභව, රූපගති … රූපාත්මභාවප්‍රතිලාභ වේ ද?

ප. පටි: එසේ නො කියැයුතු යැ …

6\. ස. පු: රූපධාතුයෙහි රූප ඇත. එ ද පඤ්චවොකාරභව, ගති ... ආත්මභාවප්‍රතිලාභ වේ ද?

ප. පටිඤ්ඤා: එසේ යැ.

ස. අනු: අරූපභවයෙහි රූප ඇත. එ ද පඤ්චවොකාරභව, ගති … ආත්මභාවප්‍රතිලාභ වේ ද?

ප. පටි: එසේ නො කියැයුතු යැ …

7\. ස. පු: අරූපභවයෙහි රූප ඇත. එ ද අරූපභව, අරූපගති, අරූපසත්ත්‍වාවාස, අරූපසංසාර, අරූපයොනි, අරූපආත්මභාවප්‍රතිලාභ වේ ද?

ප. පටිඤ්ඤා: එසේ යැ.

ස. අනු: අරූපධාතුයෙහි රූප ඇත. එ ද අරූපභව, අරූපගති … අරූපආත්මභාවප්‍රතිලාභ වේ ද?

ප. පටි: එසේ නො කියැයුතු යැ …

8\. ස. පු: අරූපභවයෙහි රූප ඇත. එ ද චතුවොකාරභව, ගති … ආත්මභාවප්‍රතිලාභ වේ ද?

ප. පටිඤ්ඤා: එසේ යැ.

ස. අනු: අරූපධාතුයෙහි රූප ඇත. එ ද චතුවොකාරභව, ගති, … ආත්මභාවප්‍රතිලාභ වේ ද?

ප. පටි: එසේ නො කියැයුතු යැ …

9\. ස. පු: අරූපභවයෙහි රූප ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘රූපයන්ගේ නිස්සරණය (බැහැර කිරීම) අරූප’ යයි වදාරන ලද්දේ නො වේ ද?

ප. පටිඤ්ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින් ‘රූපයන්ගේ නිස්සරණය අරූප’ යයි වදාරන ලද්දේ වී නම්,

අනු. පා: භවත, ‘අරූපභවයෙහි රූප ඇති’ යි නො කියැයුතු මැ යැ.

10\. ස. පු: භාග්‍යවතුන් වහන්සේ විසින් ‘රූපයන්ගේ නිස්සරණය අරූප’ යයි වදාරන ලදි. අරූපභවයෙහි රූප ඇද්ද?

ප. පටිඤ්ඤා: එසේ යැ.

ස. අනු: භාග්‍යවතුන් වහන්සේ විසින් ‘කාමයන්ගේ නිස්සරණය නෙක්ඛම්ම’ යයි වදාරන ලදි. නෙක්ඛම්මයෙහි කාමයෝ ඇද්ද? අනාස්‍රවයෙහි ආස්‍රවයෝ ඇද්ද? අපර්‍ය්‍යාපන්නයෙහි පර්‍ය්‍යාපන්නයෝ ඇද්ද?

ප. පටි: එසේ නො කියැයුතු යැ …

අරූපෙ රූපකථා නිමි.

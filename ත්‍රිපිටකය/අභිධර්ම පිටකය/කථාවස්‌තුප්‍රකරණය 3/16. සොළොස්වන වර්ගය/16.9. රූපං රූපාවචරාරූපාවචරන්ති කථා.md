ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 16. සොළොස්වන වර්ගය

# 16.9. රූපං රූපාවචරාරූපාවචරන්ති කථා

**\[“කාමාවචර කර්‍මය කළ බැවින් රූපය කාමාවචර වෙයි. එසෙයින් රූපාවචර අරූපාවචාර කර්‍මය කළ බැවින් රූපය රූපාවචර අරූපාවචර වියයුතු යයි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘රූපං රූපාවචරාරූපාවචරන්ති කථා’ එයි.\]**

1\. ස. පු: රූපය රූපාවචර වූයේ ඇද්ද?

ප. පටිඤ්‍ඤා: එසේ යැ.

ස. අනු: සමාපත්තෙසිය (කුසල විපාක ක්‍රියා) සිත, උපපත්තෙසිය (ප්‍රතිසන්‍ධි) සිත, දිට්ඨධම්මසුඛවිහාර සිත, සමාපත්තෙසිය සිත හා, උපපත්තෙසිය සිත හා, දිට්ඨධම්මසුඛවිහාර සිත හා සමග සහගත වූයේ සහජාත වූයේ සංසෘෂ්ට වූයේ සම්ප්‍රයුක්ත වූයේ එකොත්පාද වූයේ එකනිරොධ වූයේ එකවස්තුක වූයේ එකාලම්බන වූයේ වේ ද?

ප. පටි: එසේ නො කියැයුතු යැ ...

ස. අනු: සමාපත්තෙසිය නො වූ සිත උපපත්තෙසිය නො වූ සිත දිට්ඨධම්මසුඛවිහාර නො වූ සිත සමාපත්තෙසිය නො වූ සිත හා උපපත්තෙසිය නො වූ සිත හා දිට්ඨධම්මසුඛවිහාර නො වූ සිත හා සමග සහගත සහජාත සංසෘෂ්ට සම්ප්‍රයුක්ත එකොත්පාද එකනිරොධ එකවස්තුක එකාලම්බන නො?

ප. පටිඤ්‍ඤා: එසේ යැ.

ස. ඨ: ඉදින් සමාපත්තෙසිය නො වූ උපපත්තෙසිය නො වූ දිට්ඨධම්මසුඛවිහාර නො වූ සිත සමාපත්තෙසිය නො වූ සිත හා සමග ... එකාලම්බන වේ නම්,

ස. පා: භවත, ‘රූපාවචර රූපයෙක් ඇතැ’යි නො කියැයුතු මැ යැ.

2\. ස. පු: රූපය අරූපාවචර වූයේ ඇද්ද?

ප. පටිඤ්‍ඤා: එසේ යැ.

ස. අනු: සමාපත්තෙසිය උපපත්තෙසිය දිට්ඨධම්මසුඛවිහාර සිත සමාපත්තෙසිය උපපත්තෙසිය දිට්ඨධම්මසුඛවිහාර සිත හා සමග සහගත සහජාත සංසෘෂ්ට සම්ප්‍රයුක්ත එකොත්පාද එකනිරොධ එකවස්තුක එකාලම්බන වේ ද?

ප. පටි: එසේ නො කියැයුතු යැ ...

ස. අනු: සමාපත්තෙසිය නො වූ සිත උපපත්තෙසිය නො වූ දිට්ඨධම්මසුඛවිහාර නො වූ සිත සමාපත්තෙසිය නො වූ සිත හා සමග ... එකාලම්බන වූයේ නො?

ප. පටිඤ්‍ඤා: එසේ යැ.

ස. ඨ: ඉදින් සමාපත්තෙසිය නො වූ උපපත්තෙසිය නො වූ ... එකවස්තුක එකාලම්බන වේ නම්,

ස. පා: භවත ‘අරූපාවචර රූපයෙක් ඇතැ’යි නො කියැයුතු මැ යැ.

3\. ප. පු: ‘රූපාවචර රූපයෙක් ඇත, අරූපාවචර රූපයෙක් ඇතැ’යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: කාමාවචර කර්‍මය කළ බැවින් (උපන්.) රූපය කාමාවචර නො?

ස. පටිඤ්‍ඤා: එසේ යැ.

ප. ඨ: ඉදින් කාමාවචර කර්‍මය කළ බැවින් (උපන්) රූපය කාමාවචර වී නම්,

ප. පා: භවත, එකරුණින් ‘රූපාවචර කර්‍මය කළ බැවින් උපන් රූපය රූපාවචර යැ, අරූපාවචර කර්‍මය කළ බැවින් උපන් රූපය අරූපාවචර යැ’යි කියැයුතු මැ යැ.

රූපං රූපාවචරාරූපාවචරන්ති කථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 20. විංශද් වර්ගය

# 20.4. තිරච්ඡාන කථා

**\[දෙවියන් කෙරෙහි ඓරාවණ ආදි දිව්‍යපුත්‍රයෝ හස්තිර්‍වණ අශ්වර්‍වණ විකුර්‍වණ කෙරෙති. එහි තිරිසන්ගතයෝ නැත. යම් කෙනකුන්ට තිරිසන්වනින් සිටි දිව්‍යපුත්‍රයන් දැක ‘දෙව්ලොවැ තිරිසන්ගිය සත්ත්වයෝ ඇතැ’යි අන්ධකනිකායවාසීනට සෙයින් ලබ්ධි ඇත් ද උන්ගේ වාද බිඳුනට ‘තිරච්ඡානකථා’ එයි.\]**

1\. ස. පු: දෙව්ලොවැ තිරිසන්ගිය සත්ත්වයෝ ඇද්ද?

ප. පටිඤ්‍ඤා: එසේ යැ.

ස. අනු: තිරිසන්ගිය සත්ත්වයන් කෙරෙහි දෙවියෝ ඇද්ද?

ප. පටි: එසේ නො කියැයුතු යැ ...

2\. ස. පු: දෙව්ලොවැ තිරිසන්ගිය සත්ත්වයෝ ඇද්ද?

ප. පටිඤ්‍ඤා: එසේ යැ.

ස. අනු: දෙව්ලොවැ තිරිසන් යොනි ඇද්ද?

ප. පටි: එසේ නො කියැයුතු යැ ...

3\. ස. පු: දෙවියන් කෙරෙහි තිරිසන්ගතයෝ ඇද්ද?

ප. පටිඤ්‍ඤා: එසේ යැ.

ස. අනු: එහි කුරුමිණියෝ පළගැටියෝ මදුරුවෝ මැස්සෝ සපුසු නුහුසුවො සියපාහු ගඬවිල්හු ඇද්ද?

ප. පටි: එසේ නො කියැයුතු යැ ...

4\. ප. පු: දෙවියන් කෙරෙහි තිරශ්චීනගතයෝ නැද්ද?

ස. පටිඤ්‍ඤා: එසේ යැ.

ප. අනු: එහි ඓරාවණ නම් හස්තිරාජයෙක්, සහස්‍රයුක්ත දිව්‍යයානයෙක් ඇත් නො?

ස. පටිඤ්‍ඤා: එසේ යැ.

ප. ඨ: ඉදින් එහි ඓරාවණ නම් හස්තිරාජයෙක්, සහස්‍රයුක්ත දිව්‍යයානයෙක් ඇත් නම්,

ප. පා: භවත, එකරුණින් ‘දෙවියන් කෙරෙහි තිරශ්චීනගතයෝ ඇත.’

5\. ස. පු: දෙවියන් කෙරෙහි තිරශ්චීනගතයෝ නැද්ද?

ප. පටිඤ්‍ඤා: එසේ යැ.

ප. අනු: එහි ඇත්ගොවුවෝ අස්ගොවුවෝ හස්ති ආදීන්ට යව (තණාදිය) දෙන්නෝ හස්තිදමනාදී කම් කරන්නෝ හස්ති ආදින්ට බත් පිසන්නෝ ඇද්ද?

ප. පටි: එසේ නො කියැයුතු යැ ...

ස. පා: එකරුණින් ‘දෙවියන් කෙරෙහි තිරශ්චීනගතයෝ නැත.’

තිරච්ඡාන කථා නිමි.

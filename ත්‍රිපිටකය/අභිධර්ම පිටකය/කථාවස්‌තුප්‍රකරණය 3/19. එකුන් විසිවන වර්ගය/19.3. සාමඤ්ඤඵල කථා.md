ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 19. එකුන් විසිවන වර්ගය

# 19.3. සාමඤ්ඤඵල කථා

**\[මාර්‍ගවීථියෙහිදු ඵලසමාපත්තිවීථියෙහිදු ආර්‍ය්‍යමාර්‍ගයාගේ විපාක චිත්තය ශ්‍රාමණ්‍යඵල නමැයි ස්වසමයෙහි සනිටුහන් වෙයි. එසේ නො ගෙන ක්ලෙශප්‍රහාණයත් ඵලොත්පත්තියත් ශ්‍රාමණ්‍ය ඵල වෙති’ යි ද එහෙයින් අසංස්කාර වෙති’ ද පූර්‍වශෛලීයනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘සාමඤ්ඤඵල කථා’ එයි.\]**

1\. ස. පු: ශ්‍රාමණ්‍යඵල අසංස්කෘත වේ ද?

ප. පටිඤ්‍ඤා: එසේ යැ.

ස. අනු: නිර්‍වාණය ත්‍රාණ ලෙණ සරණ පරයණ අච්‍යුත වේ ද?

ප. පටි: එසේ නො කියැයුතු යැ ...

2\. ස. පු: (තොප මතයෙහි) ශ්‍රාමණ්‍යඵල අසංස්කෘත වෙයි. නිර්‍වාණය අසංස්කෘත වේ ද?

ප. පටිඤ්‍ඤා: එසේ යැ.

ස. අනු: අසංස්කෘතයෝ දෙදෙනෙක් වෙත් ද?

ප. පටි: එසේ නො කියැයුතු යැ ...

3\. ස. පු: අසංස්කෘතයෝ දෙදෙනෙක් වෙත් ද?

ප. පටිඤ්‍ඤා: එසේ යැ.

ස. අනු: ත්‍රාණයෝ දෙදෙනෙක් ඇද්ද … අන්තරිකාවෝ දෙදෙනෙක් ඇද්ද?

ප. පටි: එසේ නො කියැයුතු යැ ...

4\. ස. පු: ශ්‍රාමණ්‍යඵල අසංස්කෘත වේ ද?

ප. පටිඤ්‍ඤා: එසේ යැ.

ස. අනු: ශ්‍රාමණ්‍යය සංස්කෘත වේ ද?

ප. පටි: එසේ නො කියැයුතු යැ ...

5\. ස. පු: ශ්‍රාමණ්‍යය අසංස්කෘත වේ ද?

ප. පටිඤ්‍ඤා: එසේ යැ.

ස. අනු: ශ්‍රාමණ්‍යඵල අසංස්කෘත වේ ද?

ප. පටි: එසේ නො කියැයුතු යැ ...

6\. ස. පු: ශ්‍රොතාපත්තිඵලය අසංස්කෘත වේ ද?

ප. පටිඤ්‍ඤා: එසේ යැ.

ස. අනු: ශ්‍රොතාපත්තිමාර්‍ගය අසංස්කෘත වේ ද?

ප. පටි: එසේ නො කියැයුතු යැ ...

7\. ස. පු: ශ්‍රොතාපත්තිමාර්‍ගය සංස්කෘත වේ ද?

ප. පටිඤ්‍ඤා: එසේ යැ.

ස. අනු: ශ්‍රොතාපත්තිඵල සංස්කෘත වේ ද?

ප. පටි: එසේ නො කියැයුතු යැ …

8\. ස. පු: සකෘදාගාමි … අනාගාමි … අර්‍හත්ත්වඵලය අසංස්කෘත වේ ද?

ප. පටිඤ්‍ඤා: එසේ යැ.

ස. අනු: අර්‍හත්ත්වමාර්‍ගය අසංස්කෘත වේ ද?

ප. පටි: එසේ නො කියැයුතු යැ ...

9\. ස. පු: අර්‍හත්ත්වමාර්‍ගය සංස්කෘත වේ ද?

ප. පටිඤ්‍ඤා: එසේ යැ.

ස. අනු: අර්‍හත්ත්වඵල සංස්කෘත වේ ද?

ප. පටි: එසේ නො කියැයුතු යැ,

10\. ස. පු: ශ්‍රොතාපත්තිඵල අසංස්කෘත වේ ද, සකෘදාගාමි … අනාගාමි … අර්‍හත්ත්වඵල අසංස්කෘත වේ ද, නිර්‍වාණය අසංස්කෘත වේ ද?

ප. පටිඤ්‍ඤා: එසේ යැ.

ස. අනු: අසංස්කෘතයෝ පස්දෙනෙක් ඇද්ද?

ප. පටි: එසේ නො කියැයුතු යැ ..

11\. ස. පු: අසංස්කෘතයෝ පස්දෙනෙක් ඇද්ද?

ප. පටිඤ්‍ඤා: එසේ යැ.

ස. අනු: ත්‍රාණයෝ පස්දෙනෙක් ඇද්ද, … අන්තරිකාවෝ පස් දෙනෙක් ඇද්ද?

ප. පටි: එසේ නො කියැයුතු යැ ...

සාමඤ්ඤඵල කථා නිමි.

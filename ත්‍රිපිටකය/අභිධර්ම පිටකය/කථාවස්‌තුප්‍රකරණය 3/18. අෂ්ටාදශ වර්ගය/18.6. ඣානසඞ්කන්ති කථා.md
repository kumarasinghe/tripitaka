ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 18. අෂ්ටාදශ වර්ගය

# 18.6. ඣානසඞ්කන්ති කථා

**\[“ඉධ භික්ඛවෙ භිකඛු විවිච්චෙව කාමෙහි පඨමං ඣානං උපසම්පජ්ජ විහරති, විතක්ක විචාරානං වූපසමා දුතියං ඣානං … තතියං ඣානං … චතුත්ථං ඣානං උපසම්පජ්ජ විහරති” යන මේ පිළිවෙළ දෙශනා නිසා ඒ ඒ ධ්‍යානයාගේ උපචාරප්‍රාප්ති රහිත වැ මැ ධ්‍යානයෙන් ධ්‍යානයට පැන යති” යි මහීශාසකයන් හා සමහර අන්ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘ඣානසඞ්කන්තිකථා’ එයි.\]**

1\. ස. පු: ධ්‍යානයෙන් ධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ප්‍රථමධ්‍යානයෙන් තෘතීයධ්‍යානයට සඞ්ක්‍රමණ කරන්නේ වේ ද?

ප. පටි: එසේ නො කියැයුතු යැ ...

2\. ස. පු: ධ්‍යානයෙන් ධ්‍යානයට සඞ්ක්‍රමණ කරන්නේ වේ ද,

ප. පටිඤ්‍ඤා: එසේ යැ.

ස. අනු: ද්වීතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ ද?

ප. පටි: එසේ නො කියැයුතු යැ ...

3\. ස. පු: ප්‍රථමධ්‍යානයෙන් ද්විතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ප්‍රථමධ්‍යානය උපදනා පිණිස යම් ආවර්‍තනයෙක් … ප්‍රණිධියෙක් ඇද්ද, එ මැ ද්විතීයධ්‍යානය උපදනා පිණිස ආවර්‍තනා ... ප්‍රණිධි වේ ද?

ප. පටිඤ්‍ඤා: එසේ නො කියැයුතු යැ ...

4\. ස. පු: ප්‍රථමධ්‍යානයෙන් ද්විතීයධ්‍යානයට සඞ්ක්‍රමණ කරන්නේ වේ ද? ප්‍රථමධ්‍යානය උපදනා පිණිස යම් ආවර්‍තනයෙක් … ප්‍රණිධියෙක් ඇද්ද, එ මැ ද්විතීයධ්‍යානය උපදනා පිණිස ආවර්‍තනා ... ප්‍රණිධි වෙති” යි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: ද්විතීයධ්‍යානය ආවර්‍තනා නො කරන්නාහට උපදනේ වේ ද, ... ප්‍රණිධි නො කරන්නාහට උපදනේ වේ ද?

ප. පටි: එසේ නො කියැයුතු යැ ...

ස. අනු: ද්විතීයධ්‍යානය ආවර්‍තනා කරන්නාහට උපදනේ නො ... ප්‍රණිධි කරන්නාහට උපදනේ නො?

ප. පටිඤ්‍ඤා: එසේ යැ.

ස. ඨ: ඉදින් ද්විතීය ධ්‍යානය ආවර්‍තනා කරන්නාහට උපදනේ වේ නම් ... ප්‍රණිධි කරන්නාහට උපදනේ වේ නම්,

ස. පා: භවත, “ප්‍රථමධ්‍යානයෙන් ද්විතීයධ්‍යානයට සඞ්ක්‍රමණ කෙරෙතී” නො කියැයුතු මැ යැ.

5\. ස. පු: ප්‍රථමධ්‍යානයෙන් ද්විතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ප්‍රථමධ්‍යානය කාමයන් ආදීනව විසින් මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ යැ.

ස. අනු: ද්විතීයධ්‍යානය කාමයන් ආදීනව විසින් මෙනෙහි කරන්නාහට උපදනේ වේ ද?

ප. පටි: එසේ නො කියැයුතු යැ ...

6\. ස. පු: ප්‍රථමධ්‍යානය සවිතර්‍ක සවිචාර වේ ද?

ප. පටිඤ්‍ඤා: එසේ යැ.

ස. පු: ද්විතීයධ්‍යානය සවිතර්‍කසවිචාර වේ ද?

ප. පටි: එසේ නො කියැයුතු යැ ...

ස. අනු: ප්‍රථමධ්‍යානයෙන් ද්විතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ඒ ප්‍රථමධ්‍යානයෙන් මැ ඒ ද්විතීයධ්‍යාන වේ ද?

ප. පටි: එසේ නො කියැයුතු යැ ...

7\. ස. පු: ද්විතීයධ්‍යානයෙන් තතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ද්විතීයධ්‍යානය උපදනා පිණිස යම් ආවර්‍තනයෙක් ප්‍රණිධියෙක් ඇද්ද, එ මැ තෘතීයධ්‍යානය උපදනා පිණිස ආවර්‍තනා … ප්‍රණිධි වේ ද?

ප. පටි: එසේ නො කියැයුතු යැ ...

8\. ස. පු: ද්විතීයධ්‍යානයෙන් තෘතීයධ්‍යානයට සඞ්ක්‍රමණ කරන්නේ වේ ද, ද්විතීයධ්‍යානය උපදනා පිණිස යම් ආවර්‍තනායෙක් … ප්‍රණිධියෙක් ඇත් නම්, එ මැ තෘතීයධ්‍යානය උපදනා පිණිස ආවර්‍තනා … ප්‍රණිධි වේ යයි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: තෘතීයධ්‍යානය ආවර්‍තනා නො කරන්නාහට උපදනේ වේ ද … ප්‍රණිධි නො කරන්නාහට උපදනේ වේ ද?

ප. පටි: එසේ නො කියැයුතු යැ ...

ස. අනු: තෘතීයධ්‍යානය ආවර්‍තනා කරන්නාහට උපදනේ නො … ප්‍රණිධි කරන්නාහට උපදනේ නො?

ප. පටිඤ්‍ඤා: එසේ යැ.

ස. ඨ: ඉදින් තෘතීයධ්‍යානය ආවර්‍තනා කරන්නාහට උපදනේ වේ නම්, ... ප්‍රණිධි කරන්නාහට උපදනේ වේ නම්,

ස. පා: භවත, ද්විතීයධ්‍යානයෙන් තෘතීයධ්‍යානයට සඞ්ක්‍රමණ කරන්නේ වේ යයි නො කියැයුතු මැ යැ.

9\. ස. පු: ද්විතීයධ්‍යානයෙන් තෘතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ද්විතීයධ්‍යානය විතර්‍කවිචාරයන් ආදීනව විසින් මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ යැ.

ස. අනු: තෘතීයධ්‍යානය විතර්‍කවිචාරයන් ආදීනව විසින් මෙනෙහි කරන්නාහට උපදනේ වේ ද?

ප. පටි: එසේ නො කියැයුතු යැ …

10\. ස. පු: ද්විතීයධ්‍යාන සප්‍රීතික වේ ද?

ප. පටිඤ්‍ඤා: එසේ යැ.

ස. අනු: තෘතීයධ්‍යාන සප්‍රීතික වේ ද?

ප. පටි: එසේ නො කියැයුතු යැ ...

11\. ස. පු: ද්විතීයධ්‍යානයෙන් තෘතීයධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ඒ ද්විතීයධ්‍යාන මැ තෘතීයධ්‍යාන වේ ද,

ප. පටි: එසේ නො කියැයුතු යැ ...

12\. ස. පු: තෘතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: තෘතීයධ්‍යානය උපදනා පිණිස යම් ආවර්‍තනයෙක් … ප්‍රණිධියෙක් ඇද්ද, එ මැ චතුර්‍ථධ්‍යානය උපදනා පිණිස ආවර්‍තනා … ප්‍රණිධි වේ ද?

ප. පටි: එසේ නො කියැයුතු යැ ...

13\. ස. පු: තෘතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ ද, ‘තෘතීයධ්‍යානය උපදනා පිණිස යම් ආවර්‍තනායෙක් … ප්‍රණිධියෙක් ඇද්ද, එ මැ චතුර්‍ථධ්‍යානය උපදනා පිණිස ආවර්‍තනා … ප්‍රණිධි වෙතී’ යි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: චතුර්‍ථධ්‍යානය ආවර්‍තනා නො කරන්නාහට උපදනේ වේ ද … ප්‍රණිධි නො කරන්නාහට උපදනේ වේ ද?

ප. පටි: එසේ නො කියැයුතු යැ ...

ස. අනු: චතුර්‍ථධ්‍යානය ආවර්‍තනා කරන්නාහට උපදනේ නො … ප්‍රණිධි කරන්නාහට උපදනේ නො?

ප. පටිඤ්‍ඤා: එසේ යැ.

ස. ඨ: ඉදින් චතුර්‍ථධ්‍යානය ආවර්‍තනා කරන්නාහට උපදනේ වේ නම් ... ප්‍රණිධි කරන්නාහට උපදනේ වේ නම්,

ස. පා: භවත, ‘තෘතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ’ යයි නො කියැයුතු මැ යැ.

14\. ස. පු: තෘතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: තෘතීයධ්‍යානය ප්‍රීතිය ආදීනව විසින් මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ යැ.

ස. අනු: චතුර්‍ථධ්‍යානය ප්‍රීතිය ආදීනව විසින් මෙනෙහි කරන්නාහට උපදනේ වේ ද?

ප. පටි: එසේ නො කියැයුතු යැ …

15\. ස. පු: තෘතීයධ්‍යානය සුඛසහගත වේ ද?

ප. පටිඤ්‍ඤා: එසේ යැ.

ස. අනු: චතුර්‍ථධ්‍යානය සුඛසහගත වේ ද?

ප. පටි: එසේ නො කියැයුතු යැ ...

16\. ස. පු: තෘතීයධ්‍යානයෙන් චතුර්‍ථධ්‍යානයට සඞ්ක්‍රමණ කරන්නේ වේ ද?

ප. පටිඤ්‍ඤා: එසේ යැ.

ස. අනු: ඒ තෘතීයධ්‍යාන මැ ඒ චතුර්‍ථධ්‍යාන වේ ද,

ප. පටි: එසේ නො කියැයුතු යැ …

17\. ප. පු: ‘ධ්‍යානයෙන් ධ්‍යානයට සඞ්ක්‍රමණ වේ’ යයි නො කියැයුතු වේ ද?

ස. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් වදාරනලද මැ නු: “මහණෙනි, මේ සස්නෙහි මහණ කාමයෙන් වෙන් වැ මැ (ප්‍රථමධ්‍යානය) … චතුර්‍ථධ්‍යානය උපයා වාසය කෙරෙයි” වදාළ සූත්‍රාන්තයෙක් ඇත්තේ මැ නො?

ස. පටිඤ්‍ඤා: එසේ යැ.

ප. පා: එකරුණින් ‘ධ්‍යානයෙන් ධ්‍යානයට සඞ්ක්‍රමණ කෙරෙයි.

ධ්‍යානසඞ්ක්‍රාන්ති කථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 14. තුදුස්වන වර්ගය

# 14.1. කුසලාකුසලපටිසන්‍දහනකථා

**\[කුශලය අකුශලයට අනතුරු වැ හෝ අකුශලය කුශලයට අනතුරු වැ හෝ ඉපදීමක් නැති හෙයින් උනුන්ගේ අන්‍යොන්‍ය ප්‍රතිසන්‍ධාන නො යෙදේ. එහෙත් ‘එක් මැ වස්තුයෙහි රජ්ජන විරජ්ජන වශයෙන් කුශලාකුශලයන්ගේ ප්‍රතිසන්‍ධාන ඇති’යි මහා සඞ්ඝිකයන් සෙයින් ලබ්ධි ගත්තාහු වෙද් ද ඔවුන්ගේ වාද බිඳුනට ‘කුසලාකුසල පටිසන්‍දහනකථා’ එයි.\]**

1\. ස. පු: අකුශලමූලය කුශලමූලය ප්‍රතිසන්‍ධාන (එකිනෙක ගැලපීම) කෙරේ ද?

ප. පටිඤ්‍ඤා: එසේ යැ.

ස. අනු: අකුශලයාගේ උත්පාදය පිණිස යම් ආවර්‍ජනායෙක් ... ප්‍රණිධියෙක් ඇද්ද, ඕ මැ කුශලයාගේ උත්පාදය පිණිස ආවර්‍ජනා ... ප්‍රණිධි වේ ද,

ප. පටි: එසේ නො කියැයුතු යැ ...

2\. ස. පු: අකුශලමූලය කුශලමූලය ප්‍රතිසන්‍ධාන කෙරේ ද, අකුශලයාගේ උත්පාදය පිණිස යම් ආවර්‍ජනා ... ප්‍රණිධි ඇද්ද, ඒ මැ කුශලයාගේ උත්පාදය පිණිස ආවර්‍ජනා ... ප්‍රණිධි වේ යයි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: කුශලය ආවර්‍ජනා නො කරන්නහුට උපදනේ වේ ද, ... ප්‍රණිධි නො කරන්නහුට උපදනේ වේ ද?

ප. පටි: එසේ නො කියැයුතු යැ ...

ස. අනු: කුශලය ආවර්‍ජනා කරන්නහුට උපදනේ වේ ද? ... ප්‍රණිධි කරන්නහුට උපදනේ වේ ද?

ප. පටිඤ්‍ඤා: එසේ යැ.

අනු. ඨ: ඉදින් කුශලය ආවර්‍ජනා කරන්නහුට උපදනේ වේ නම් .... ප්‍රණිධි කරන්නහුට උපදනේ වේ නම්,

අනු. පා: භවත, 'අකුශලමූලය කුශලමූලය ප්‍රතිසන්‍ධාන කෙරේ'යයි නො කියැයුතු මැ යැ.

3\. ස. පු: අකුශලමූලය කුශලමූලය ප්‍රතිසන්‍ධාන කෙරේ ද?

ප. පටිඤ්‍ඤා: එසේ යැ.

ස. අනු: අකුශලය අයොනිසොමනසිකාර කරන්නහුට උපදනේ වේ ද?

ප. පටිඤ්‍ඤා: එසේ යැ

ස. අනු: කුශලය අයොනිසොමනසිකාර කරන්නහුට උපදනේ වේ ද?

ප. පටි: එසේ නො කියැයුතු යැ ...

ස. අනු: කුශලය යොනිසොමනසිකාර කරන්නහුට උපදනේ නො?

ප. පටිඤ්‍ඤා: එසේ යැ.

අනු. ඨ: ඉදින් කුශලය යොනිසොමනසිකාර කරන්නහුට උපදනේ වේ නම්,

අනු. පා: භවත ‘අකුශලමූලය කුශලමූලය ප්‍රතිසන්‍ධාන කෙරේ’යයි නො කියැයුතු මැ යැ.

4\. ස. පු: අකුශලමූලය කුශලමූලය ප්‍රතිසන්‍ධාන කෙරේ ද?

ප. පටිඤ්‍ඤා: එසේ යැ.

ස. අනු: කාමසංඥාවට අනතුරු වැ නිෂ්කාමසංඥාව උපදනේ වේ ද? ව්‍යාපාදසංඥාවට අනතුරු වැ අව්‍යාපාදසංඥාව උපදනේ වේ ද? විහිංසාසංඥාවට අනතුරුව අවිහිංසාසංඥාව උපදනේ වේ ද? බ්‍යාපාදයට අනතුරු වැ මෛත්‍රිය උපදනේ වේ ද? විහිංසාවට අනතුරු වැ කරුණාව උපදනේ වේ ද? අරතියට අනතුරු වැ මුදිතාව උපදනේ වේ ද? ප්‍රතිඝයට අනතුරු වැ උපෙක්‍ෂාව උපදනේ වේ ද?

ප. පටි: එසේ නො කියැයුතු යැ ...

5\. ස. පු: කුශලමූලය අකුශලමූලය ප්‍රතිසන්‍ධාන කෙරේ ද?

ප. පටිඤ්‍ඤා: එසේ යැ.

ස. අනු: කුශලොත්පාදය පිණිස යම් ආවර්‍තනායෙක් ... ප්‍රණිධියෙක් ඇද්ද? ඒ මැ අකුශලොත්පාදයට ආවර්‍තනායෙක් ... ප්‍රණිධියෙක් වේ ද?

ප. පටි: එසේ නො කියැයුතු යැ ...

6\. ස. පු: කුශලමූලය අකුශලමූලය ප්‍රතිසන්‍ධාන කෙරේ, කුශලොත්පාදය පිණිස යම් ආවර්‍තනායෙක් ... ප්‍රණිධියෙක් ඇද්ද, ඒ මැ අකුශලොත්පාදයට ආවර්‍තනා ... ප්‍රණිධි වේ ද?

ප. පටිඤ්‍ඤා: එසේ යැ.

ස. අනු: අකුශලය ආවර්‍තන නො කරන්නහුට උපදනේ වේ ද ... ප්‍රණිධාන නො කරන්නහුට උපදනේ වේ ද?

ප. පටි: එසේ නො කියැයුතු යැ ...

ස. අනු: අකුශලය ආවර්‍තනා කරන්නහුට උපදනේ ... ප්‍රණිධි කරන්නහුට උපදනේ වේ ද?

ප. පටිඤ්‍ඤා: එසේ යැ.

අනු. ඨ: ඉදින්, අකුශලය ආවර්‍තනා කරන්නහුට උපදනේ වේ නම් ... ප්‍රණිධි කරන්නහුට උපදනේ වේ නම්,

අනු. පා: භවත, කුශලමූලය අකුශලමූල ප්‍රතිසන්‍ධාන කෙරේ, යයි නො කියැයුතු මැ යැ.

7\. ස. පු: කුශලමූලය අකුශලමූල ප්‍රතිසන්‍ධාන කෙරේ ද?

ප. පටිඤ්‍ඤා: එසේ යැ.

ස. අනු: කුශලය යොනිසොමනසිකාරයෙන් උපදනේ වේ ද?

ප. පටිඤ්‍ඤා: එසේ යැ

ස. අනු: අකුසලය යොනිසොමනසිකාරයෙන් උපදනේ වේ ද?

ප. පටි: එසේ නො කියැයුතු යැ.

ස. අනු: අකුශලය අයොනිසොමනසිකාර කරන්නහුට උපදනේ නො?

ප. පටිඤ්‍ඤා: එසේ යැ.

අනු. ඨ: ඉදින් අකුශලය අයොනිසොමනසිකාර කරන්නහුට උපදනේ වේ නම්,

අනු. පා: භවත, කුශලමූලය අකුශලමූල ප්‍රතිසන්‍ධාන කෙරේයයි නො කියැයුතු මැ යැ.

8\. ස. පු: කුශලමූලය අකුශලමූලය ප්‍රතිසන්‍ධාන කෙරේ ද?

ප. පටිඤ්‍ඤා: එසේ යැ.

ස. අනු: නිෂ්කාමසංඥාවට අනතුරු වැ කාමසංඥා උපදනේ වේ ද, අව්‍යාපාදසංඥාවට අනතුරු වැ ව්‍යාපාදසංඥා උපදනේ වේ ද, අවිහිංසාසංඥාවට අනතුරු වැ විහිංසාසංඥා උපදනේ වේ ද, මෛත්‍රියට අනතුරු වැ ව්‍යාපාදය උපදනේ වේ ද, කරුණාවට අනතුරු වැ විහිංසා උපදනේ වේ ද, මුදිතාවට අනතුරු වැ අරති උපදනේ වේ ද, උපෙක්‍ෂාවට අනතුරු වැ ප්‍රතිඝය උපදනේ වේ ද?

ප. පටි: එසේ නො කියැයුතු යැ ...

9\. ප. පු: ‘අකුශලමූලය කුශලමූලය ප්‍රතිසන්‍ධාන කෙරෙයි, කුශලමූලය අකුශලමූලය ප්‍රතිසන්‍ධාන කෙරෙයි’ යනු නො කියයුතු වේ ද?

ස. පටිඤ්‍ඤා: එසේ යැ.

ප. අනු: යම් මැ වස්තුයෙකැ ඇලේ ද, එ මැ වස්තුයෙහි නො ඇලෙන්නේ, යම් මැ වස්තුයෙකැ නො ඇලේ ද, එ මැ වස්තුයෙහි ඇලෙන්නේ නො?

ස. පටිඤ්‍ඤා: එසේ යැ.

අනු. ඨ: ඉදින් යම් මැ වස්තුයෙකැ නො ඇලෙනුයේ එ මැ වස්තුයෙහි ඇලේ නම්,

අනු. පා: භවත එකරුණින් ‘අකුශලමූලය කුශලමූලය ප්‍රතිසන්‍ධාන කෙරෙයි, කුශලමූලය අකුශලමූලය ප්‍රතිසන්‍ධාන කෙරෙයි’ යනු කියැයුතු මැ යැ.

(මෙහි එක් මැ අරමුනෙහි රාගවිරාග උත්පත්තිය දැක්විණ. කුසලාකුසල අනන්තරතා නො වේ. එහෙයින් අසාධකයි.)

කුසලාකුසලපටිසන්‍දහනකථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 14. තුදුස්වන වර්ගය

# 14.8. අබ්‍යාකතකථා

**\[විපාක ක්‍රියා රූප නිර්‍වාණ යන චතුර්විධ අව්‍යාකෘතය අවිපාක බැවින් ‘අව්‍යාකෘත’ යයි වදාරනලද යැ. “සස්සතො ලොකොති ඛො වච්ඡ අබ්‍යාකතමෙතං” ආදි තන්හි ශාශ්වතාදි භාවයෙන් නො වදාළ බැවින් අව්‍යාකෘත නම් වෙයි. මේ භෙදය නො ගෙන පළමු අව්‍යාකෘතය මෙන් මැ දෘෂ්ටිගතය ‘අව්‍යාකෘත’ යයි අන්‍ධක උත්තරාපථක නිකායවාසීන් සෙයින් ලබ්ධි ගතුවන්ගේ වාද බිඳුනට ‘අබ්‍යාකතකථා’ එයි.\]**

1\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: විපාකාව්‍යාකෘත වේ ද? ක්‍රියාව්‍යාකෘත වේ ද? රූප වේ ද? නිර්‍වාණ වේ ද? චක්‍ෂුරායතන වේ ද? ... ස්ප්‍රෂ්ටව්‍යායතන වේ ද?

ප. පටි: එසේ නො කියැයුතු යැ ...

2\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: දෘෂ්ටිගතසම්ප්‍රයුක්ත වූ ස්පර්‍ශය අව්‍යාකෘත වේ ද?

ප. පටි: එසේ නො කියැයුතු යැ ...

3\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: දෘෂ්ටිගතසම්ප්‍රයුක්ත වෙදනා ... සංඥා ... චෙතනා ... චිත්තය අව්‍යාකෘත වේ ද?

ප. පටි: එසේ නො කියැයුතු යැ ...

4\. ස. පු: දෘෂ්ටිගතසම්ප්‍රයුක්ත ස්පර්‍ශය අකුශල වේ ද?

ප. පටිඤ්‍ඤා: එසේ යැ.

ස. අනු: දෘෂ්ටිගතය අකුශල වේ ද?

ප. පටි: එසේ නො කියැයුතු යැ ...

5\. ස. පු: දෘෂ්ටිගතසම්ප්‍රයුක්ත වෙදනා ... සංඥා ... චෙතනා ... චිත්තය අකුශල වේ ද?

ප. පටිඤ්‍ඤා: එසේ යැ.

ස. අනු: දෘෂ්ටිගතය අකුශල වේ ද?

ප. පටි: එසේ නො කියැයුතු යැ ...

6\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: අඵල අවිපාක වේ ද ?

ප. පටි: එසේ නො කියැයුතු යැ ...

ස. අනු: සඵල සවිපාක නො?

ප. පටිඤ්‍ඤා: එසේ යැ.

අනු. ඨ: ඉදින් සඵල සවිපාක වී නම්,

අනු. පා: භවත, ‘දෘෂ්ටිගතය අව්‍යාකෘත වේ ය’යි නො කියැයුතු මැ යැ.

7\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් ‘වද්‍යයෝ මිථ්‍යාදෘෂ්ටිය පරම කොට ඇත්තාහ’යි වදාරනලද නො?

ප. පටිඤ්‍ඤා: එසේ යැ.

අනු. ඨ: ඉදින් භාග්‍යවතුන් වහන්සේ විසින්: ‘වද්‍යයෝ මිථ්‍යාදෘෂ්ටිය පරම කොට ඇත්තාහ’යි වදාරනලද වී නම්,

අනු. පා: භවත, ‘දෘෂ්ටිගතය අව්‍යාකෘත වේ ය’යි නො කියැයුතු මැ යැ.

8\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් වදාරනලද මැ නු: “වච්ඡය, මිථ්‍යාදෘෂ්ටි අකුශල වෙයි ... සම්‍යග්දෘෂ්ටී කුශල වේ”යයි වදාළ සුත්‍රාන්තයක් ඇත්තේ මැ නො?

ප. පටිඤ්‍ඤා: එසේ යැ.

ස. ආ: එකරුණින් ‘දෘෂ්ටිගතය අව්‍යාකෘත වේ ය’යි නො කියැයුතු යැ.

9\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් වදාරනලද මැ නු: “පුණ්ණය, මම මිථ්‍යාදෘෂ්ටිකයාහට දෙගතීන් අතුරින් එක්තරා ගතියක් කියමි: නිරය හෝ යැ තිරිසන්යොන හෝ යැ”යි වදාළ සුත්‍රාන්තයෙක් ඇත්තේ මැ නු?

ප. පටිඤ්‍ඤා: එසේ යැ.

ස. ආ: එකරුණින් ‘දෘෂ්ටිගතය අව්‍යාකෘත වෙ’යි නො කියැයුතු යැ.

10\. ප. පු: ‘දෘෂ්ටිගතය අව්‍යාකෘත වෙ’යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: භාග්‍යවතුන් වහන්සේ විසින් වදාරනලද මැ නු: “වච්ඡය, ‘ලොකය ශාශ්වත යැ’ යන තෙල කරුණ මා විසින් අව්‍යාකෘත යැ. වච්ඡය, ‘ලොකය අශාශ්වත යැ’ යන තෙල කරුණ මා විසින් අව්‍යාකෘත යැ. වච්ඡය, ‘ලොකය අනන්තවත් යැ’ යන තෙල කරුණ මා විසින් අව්‍යාකෘතයැ. වච්ඡය, ‘ලොකය අනන්තවත් යැ’ ... වච්ඡය ‘එ මැ ජීව යැ එ මැ ශරීර යැ’ ... වච්ඡය ‘ජීව අනෙකෙකැ, ශරීර අනෙකෙකි’ ... වච්ඡය සත්ත්‍වයා මරණින් මතු වෙයි’ ... වච්ඡය, ‘සත්ත්‍වයා මරණින් මතු නො වෙයි’ ... වච්ඡය සත්ත්‍වයා මරණින් මතු වන්නේත් නො ද වන්නේත් වෙයි’ ... වච්ඡය සත්ත්‍වයා මරණින් මතු නො මැ වෙයි, නො වන්නේත් නො වෙයි’ යන තෙල කරුණ මා විසින් අව්‍යාකෘත යැ”යි වදාළ සුත්‍රාන්තයෙක් ඇත්තේ මැ නු?

ස. පටිඤ්‍ඤා: එසේ යැ.

ප.ආ: එකරුණින් දෘෂ්ටිගතය අව්‍යාකෘත වෙයි.

11\. ස. පු: දෘෂ්ටිගතය අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් වදාරනලද මැ නු: "මහණෙනි, මිථ්‍යාදෘෂ්ටික පුරුෂපුද්ගල විසින් ලබ්ධි ඇති සැටියෙන් සමාත්ත සමාදින්න යම් මැ කායකර්‍මයකුත් යම් මැ වාක්කර්‍මයකුත් ... යම් මැ මනඃකර්‍මයකුත් ... යම් මැ චෙතනාවකුත්, යම් මැ ප්‍රාර්‍ථනාවකුත්, යම් මැ ප්‍රණිධියෙකුත්, යම් මැ සංස්කාර කෙනෙකුත් ඇද්ද, එ හැම ධර්‍මයෝ අනිෂ්ට පිණිස අකාන්ත පිණිස අමනාප පිණිස අහිත පිණිස දුක් පිණිස පවතිත්"යයි වදාළ සූත්‍රාන්තයෙක් ඇත්තේ මැ නු?

ප. පටිඤ්‍ඤා: එසේ යැ.

ස.පා: එකරුණින් ‘දෘෂ්ටිගතය අව්‍යාකෘත වෙ’යි. නො කියැයුතු යැ.

අව්‍යාකෘතකථා නිමි.

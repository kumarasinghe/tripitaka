ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 14. තුදුස්වන වර්ගය

# 14.6. පරියුට්ඨානං චිත්තවිප්පයුත්තන්ති කථා

**\[අනිත්‍යාදි විසින් මෙනෙහි කරනුවහටත් රාගාදීහු උපදිත්නු’යි පර්‍ය්‍යුත්‍ථානය චිත්තවිප්‍රයුක්ත යයි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘පරියුට්ඨානං චිත්තවිප්පයුත්තන්ති කථා’ එයි.\]**

1\. ස. පු: පර්‍ය්‍යුත්‍ථානය චිත්තවිප්‍රයුක්ත වේ ද?

ප. පටිඤ්‍ඤා: එසේ යැ.

ස. අනු: රූප යැ නිර්‍වාණ යැ චක්‍ෂුරායතන යැ .... ස්ප්‍රෂ්ටව්‍යායතනය වේ ද?

ප. පටි: එසේ නො කියැයුතු යැ ...

2\. ස. පු: පර්‍ය්‍යුත්‍ථානය චිත්තවිප්‍රයුක්ත වේ ද?

ප. පටිඤ්‍ඤා: එසේ යැ.

ස. අනු: සරාග චිත්තයෙක් සදොස චිත්තයෙක් සමොහ චිත්තයෙක් .... අකුශල චිත්තයෙක් සංක්ලිෂ්ට චිත්තයෙක් නැද්ද?

ප. පටි: එසේ නො කියැයුතු යැ ...

ස. අනු: සරාග චිත්තයෙක් සදොස චිත්තයෙක් සමොහ චිත්තයෙක් .... අකුශල චිත්තයෙක් සංක්ලිෂ්ට චිත්තයෙක් ඇත්තේ නො වේ ද?

ප. පටිඤ්‍ඤා: එසේ යැ.

අනු. ඨ: ඉදින් සරාග චිත්තයෙක් සදොස චිත්තයෙක් සමොහ චිත්තයෙක් ... අකුශල චිත්තයෙක් සංක්ලිෂ්ට චිත්තයෙක් ඇත් නම්,

අනු. පා: භවත ‘පර්‍ය්‍යුත්‍ථානය චිත්තවිප්‍රයුක්ත යැ’යි නො කියැයුතු මැ යැ.

පරියුට්ඨානං චිත්තවිප්පයුත්තන්ති කථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 14. තුදුස්වන වර්ගය

# 14.3. අනන්තරපච්චයකථා

**\[නෘත්‍යගිතාදියෙහි දී ඇති වන රූපදර්‍ශන ශබ්දශ්‍රවණාදීන්ගේ වහා සිදුවන පරිවර්‍තන දැක ‘මේ විඥානයෝ උනුනට අනන්තර වැ උපදිති’යි උත්තරාපථකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘අනන්තරපච්චයකථා’ එයි.\]**

1\. ස. පු: චක්‍ෂුර්විඥානයට අනතුරු වැ ශ්‍රොත්‍රවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: චක්‍ෂුර්විඥානයාගේ උත්පාදය පිණිස යම් ආවර්‍ජනායෙක් ... ප්‍රණිධියෙක් ඇද්ද, ඒ ආවර්‍ජනා ... ප්‍රණිධි මැ ශ්‍රොත්‍රවිඥානයාගේ උත්පාදය පිණිස ආවර්‍ජනා ... ප්‍රණිධි වේ ද?

ප. පටි: එසේ නො කියැයුතු යැ ...

2\. ස. පු: (තොප මතයෙහි) චක්‍ෂුර්විඥානයට අනතුරු වැ ශ්‍රොත්‍රවිඥානය උපදනේ යැ. චක්‍ෂුර්විඥානයාගේ උත්පාදය පිණිස යම් ආවර්‍තනායෙක් ... ප්‍රණිධියෙක් ඇද්ද ඒ මැ ශ්‍රොත්‍රවිඥානයාගේ උත්පාදය පිණිස ආවර්‍තනා ... ප්‍රණිධි වෙති’යි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: ශ්‍රොත්‍රවිඥානය ආවර්‍තනා නො කරන්නහුට උපදනේ වේ ද? ... ප්‍රණිධි නොකරන්නහුට උපදනේ වේ ද?

ප. පටි: එසේ නො කියැයුතු යැ ...

ස. අනු: ශ්‍රොත්‍රවිඥානය ආවර්‍තනා කරන්නහුට උපදනේ නො වේ ද? ... ප්‍රණිධි කරන්නහුට උපදනේ නො වේ ද?

ප. පටිඤ්‍ඤා: එසේ යැ.

අනු. ඨ: ඉදින් ශ්‍රොත්‍රවිඥානය ආවර්‍තනා කරන්නහුට උපදනේ වේ නම්, ... ප්‍රණිධි කරන්නහුට උපදනේ වේ නම්,

අනු. පා: භවත, චක්‍ෂුර්විඥානයට අනතුරු වැ ශ්‍රොත්‍රවිඥානය උපදනේ යැ’යි නො කියැයුතු මැ යැ.

3\. ස. පු: චක්‍ෂුර්විඥානයට අනතුරු වැ ශ්‍රොත්‍රවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: චක්‍ෂුර්විඥානය රූපනිමිත්ත මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ යැ.

ස. අනු: ශ්‍රොත්‍රවිඥානය රූපනිමිත්ත මෙනෙහි කරන්නාහට උපදනේ වේ ද?

ප. පටි: එසේ නො කියැයුතු යැ ...

4\. ස. පු: චක්‍ෂුර්විඥානය රූපාලම්බන මැ වේ ද, අන්‍යාලම්බන නොවන්නේ නො වේ ද?

ප. පටිඤ්‍ඤා: එසේ යැ.

ස. අනු: ශ්‍රොත්‍රවිඥානය රූපාලම්බන මැ වේ ද, අන්‍යාලම්බන නො වේ ද?

ප. පටි: එසේ නො කියැයුතු යැ ...

5\. ස. පු: චක්‍ෂුසත් රූපාලම්බනයනුත් නිසා චක්‍ෂුර්විඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: චක්‍ෂුසත් රූපාලම්බනයනුත් නිසා ශ්‍රොතවිඥානය උපදනේ වේ ද?

ප. පටි: එසේ නො කියැයුතු යැ ...

6\. ස. පු: චක්‍ෂුසත් රූපාලම්බනයනුත් නිසා චක්‍ෂුර්විඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: “චක්‍ෂුසත් රූපාලම්බනයනුත් නිසා ශ්‍රොත්‍රවිඥානය උපදනේ වේ” යයි වදාළ සුත්‍රාන්තයෙක් ඇත්තේ මැ වේ ද?

ප. පටි: නැති.

ස. අනු: “චක්‍ෂුසත් රූපාලම්බනයනුත් නිසා චක්‍ෂුර්විඥානය උපදනේ වේ” යයි වදාළ සුත්‍රාන්තයෙක් ඇත්තේ මැ වේ ද?

ප. පටිඤ්‍ඤා: එසේ යැ.

අනු. ඨ: ඉදින්, “චක්‍ෂුසත් රූපාලම්බනයනුත් නිසා චක්‍ෂුර්විඥානය උපදනේ වේ” යයි වදාළ සුත්‍රාන්තයෙක් ඇත්තේ මැ වේ නම්,

අනු. පා: භවත “චක්‍ෂුසත් රූපාලම්බනයනුත් නිසා ශ්‍රොතවිඥානය උපදනේ වේ” යයි නො කියැයුතු මැ යැ.

7\. ස. පු: චක්‍ෂුර්විඥානයට අනතුරු වැ ශ්‍රොත්‍රවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: එ මැ චක්‍ෂුර්විඥානය ඒ ශ්‍රොත්‍රවිඥාන වේ ද?

ප. පටි: එසේ නො කියැයුතු යැ ...

8\. ස. පු: ශ්‍රොත්‍රවිඥානයට අනතුරු වැ ඝ්‍රාණවිඥානය උපදනේ වේ ද? ඝ්‍රාණවිඥානයට අනතුරු වැ ජිහ්වාවිඥානය උපදනේ වේ ද? ජිහ්වාවිඥානයට අනතුරු වැ කායවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: ජිහ්වාවිඥානයාගේ උපැත්මට යම් ආවර්‍තනායෙක් ... ප්‍රණිධියෙක් ඇද්ද, ඒ මැ කායවිඥානයාගේ උපැත්මට ආවර්‍තනා ... ප්‍රණිධි වේ ද?

ප. පටි: එසේ නො කියැයුතු යැ ...

9\. ස. පු: ජිහ්වාවිඥානයට අනතුරු වැ කායවිඥානය උපදී, ජිහ්වාවිඥානයාගේ උපැත්මට යම් ආවර්‍තනායෙක් ... ප්‍රණිධියෙක් ඇද්ද, ඒ මැ කායවිඥානයාගේ උපැත්මට ආවර්‍තනා ... ප්‍රණිධි වේ ද?

ප. පටිඤ්‍ඤා: එසේ යැ.

ස. අනු: කායවිඥානය ආවර්‍තනා නො කරන්නහුට උපදනේ වේ ද, ... ප්‍රණිධි නො කරන්නහුට උපදනේ වේ ද?

ප. පටි.: එසේ නො කියැයුතු යැ ...

ස. අනු: කායවිඥානය ආවර්‍තනා කරන්නහුට උපදනේ නො, ... ප්‍රණිධි කරන්නහුට උපදනේ නො?

ප. පටිඤ්‍ඤා: එසේ යැ.

අනු. ඨ: ඉදින් කායවිඥානය ආවර්‍තනා කරන්නහුට උපදනේ වේ නම් ... ප්‍රණිධි කරන්නහුට උපදනේ වේ නම්,

අනු. පා: භවත ‘ජිහ්වාවිඥානයට අනතුරු වැ කායවිඥානය උපදනේ ය’යි නො කියැයුතු මැ යැ.

10\. ස. පු: ජිහ්වාවිඥානයට අනතුරු වැ කායවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: ජිහ්වාවිඥානය රසනිමිත්ත මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ යැ.

ස. අනු: කායවිඥානය රසනිමිත්ත මෙනෙහි කරන්නාහට උපදනේ වේ ද?

ප. පටිඤ්‍ඤා: එසේ නො කියැයුතු යැ ...

11.ස. පු: ජිහ්වාවිඥානය රසාලම්බන මැ වේ ද, අන්‍යාලම්බන නො වේ ද?

ප. පටිඤ්‍ඤා: එසේ යැ.

ස. අනු: කායවිඥානය රසාලම්බන මැ වේ ද, අන්‍යාලම්බන නො වේ ද?

ප. පටි: එසේ නො කියැයුතු යැ ...

12\. ස. පු: ජිහ්වාත් රසාලම්බනයත් නිසා ජිහ්වාවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: ජිහ්වාත් රසාලම්බනයත් නිසා කායවිඥානය උපදනේ වේ ද?

ප. පටි: එසේ නො කියැයුතු යැ ...

13\. ස. පු: ජිහ්වාත් රසාලම්බනයත් නිසා කායවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: ජිහ්වාත් රසාලම්බනයත් නිසා කායවිඥානය උපදිති’යි වදාළ සූත්‍රාන්තයෙක් ඇත්තේ මැ වේ ද?

ප. පටි.: නැත.

ස. අනු: ජිහ්වාත් රසාලම්බනයත් නිසා ජිහ්වාවිඥානය උපදිති’යි වදාළ සූත්‍රාන්තයෙක් ඇත්තේ මැ වේ ද?

ප. පටිඤ්‍ඤා: එසේ යැ.

අනු. ඨ: ඉදින් ජිහ්වාත් රසාලම්බනයත් නිසා ජිහ්වාවිඥානය උපදිතියි වදාළ සූත්‍රාන්තයෙක් ඇත් නම්,

අනු. පා: භවත, ‘ජිහ්වාත් රසාලම්බනයත් නිසා කායවිඥානය උපදනේ වේ’ යයි නො කියැයුතු මැ යැ.

14\. ස. පු: ජිහ්වාවිඥානයට අනතුරු වැ කායවිඥානය උපදනේ වේ ද?

ප. පටිඤ්‍ඤා: එසේ යැ.

ස. අනු: ඒ ජිහ්වාවිඥානය මැ ඒ කායවිඥානය වේ ද?

ප. පටි: එසේ නො කියැයුතු යැ ...

15\. ප. පු: ‘පඤ්චවිඥානයෝ උනුනට සමනන්තර වැ උපදිති’යි යනු නො කියැයුතු වේ ද?

ස. පටිඤ්‍ඤා: එසේ යැ.

ප. අනු: නටන, ගයන, වයන, රූ ද දක්නා, හඬ ද අසන, ගඳ ද ආඝ්‍රාණ කරන, රස ද ආස්වාද කරන, ස්ප්‍රෂටව්‍යය ද ස්පර්‍ශ කරන යමෙක් ඇත් නු?

ස. පටිඤ්‍ඤා: එසේ යැ.

අනු. ඨ: නටන, ගයන, වයන, රූ ද දක්නා, හඬ ද අසන, ගන්‍ධය ද ආඝ්‍රාණ කරන, රස ද ආස්වාද කරන, ස්ප්‍රෂටව්‍යය ද ස්පර්‍ශ කරන යමෙක් ඇත් නම්,

අනු. පා: භවත, එකරුණින් පඤ්චවිඥානයෝ උනුනට අනතුරු වැ උපදනාහ’ යි කියැයුතු මැ යැ.

(මෙහි නච්චතිගායති ආදි වචන අරමුණු හමුවීමෙහි ක්‍ෂණික පරිවර්‍තනය නිසා වන විඥානයන්ගේ ව්‍යකීර්‍ණභාවය මුත් ඔවුන්ගේ අනන්තර පච්චය භාවය නො කියති. එහෙයින් අසාධකයි.)

අනන්තරපච්චයකථා නිමි.

ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 14. තුදුස්වන වර්ගය

# 14.5. අඤ්ඤො අනුසයොතිකථා

**\[යම් හෙයෙකින් පෘථග්ජනයා කුසලාව්‍යාකෘත චිත්තය පවත්නා කල්හි ‘සානුශයහ’යි කියැයුතු වුව ද ‘පර්‍ය්‍යුත්‍ථිතහ’යි නො කියයුතු බැවින් ‘අනුශය නම් අනෙකෙක, පර්‍ය්‍යුත්‍ථාන නම් අනෙකෙකැ’යි අන්‍ධකනිකායවාසීන් සෙයින් ලබ්ධි ගත්තවුන්ගේ වාද බිඳුනට ‘අඤ්ඤො අනුසයොතිකථා’ එයි.\]**

1\. ස. පු: කාමරාගානුශය අනෙකෙක් වේ ද, කාමරාගපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: කාමරාග අනෙකෙක් වේ ද, කාමරාගපර්‍ය්‍යුත්‍ථාන අනෙකෙක් වේ ද? (පර්‍ය්‍යුත්‍ථාන නම් නැගීසිටීමයි)

ප. පටි: එසේ නො කියැයුතු යැ ...

2\. ස. පු: ඒ කාමරාගය මැ ඒ කාමරාගපර්‍ය්‍යුත්‍ථානය වේ ද?

ප. පටිඤ්‍ඤා: එසේ යැ.

ස. අනු: ඒ කාමරාගානුශය මැ ඒ කාමරාගපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

3\. ස. පු: ප්‍රතිඝානුශය, අනෙකෙක් වේ ද, ප්‍රතිඝපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: ප්‍රතිඝය අනෙකෙක් වේ ද, ප්‍රතිඝපර්‍ය්‍යුත්‍ථානය අනෙකෙක් වේ ද?

ප. පටි: එසේ නො කියැයුතු යැ ...

4\. ස. පු: ඒ ප්‍රතිඝය මැ ප්‍රතිඝපර්‍ය්‍යුත්‍ථාන වේ ද?

ප. පටිඤ්‍ඤා: එසේ යැ.

ස. අනු: ඒ ප්‍රතිඝානුශය මැ, ප්‍රතිඝපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

5\. ස. පු: මානානුශය අනෙකෙක් වේ ද, මානපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: මානය අනෙකෙක් වේ ද, මානපර්‍ය්‍යුත්‍ථාන අනෙකෙක් වේ ද?

ප. පටි: එසේ නො කියැයුතු යැ ...

6\. ස. පු: ඒ මානය මැ ඒ මානපර්‍ය්‍යුත්‍ථාන වේ ද?

ප. පටිඤ්‍ඤා: එසේ යැ.

ස. අනු: ඒ මානානුශය මැ ඒ මානපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

7\. ස. පු: දෘෂ්ටි අනුශය අනෙකෙක් වේ ද? දෘෂ්ටිපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: දෘෂ්ටි අනෙකෙක් වේ ද? දෘෂ්ටිපර්‍ය්‍යුත්‍ථාන අනෙකෙක් වේ ද?

ප. පටි: එසේ නො කියැයුතු යැ ...

8\. ස. පු: ඒ දෘෂ්ටි මැ ඒ දෘෂ්ටිපර්‍ය්‍යුත්‍ථාන වේ ද?

ප. පටිඤ්‍ඤා: එසේ යැ.

ස. අනු: ඒ දෘෂ්ටි අනුශය මැ ඒ දෘෂ්ටිපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

9\. ස. පු: විචිකිත්සානුශය අනෙකෙක් වේ ද, විචිකිත්සාපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: විචිකිත්සා අනෙකක් වේ ද, විචිකිත්සාපර්‍ය්‍යුත්‍ථාන අනෙකෙක් වේ ද?

ප. පටි: එසේ නො කියැයුතු යැ ...

10\. ස. පු: ඒ විචිකිත්සා මැ ඒ විචිකිත්සාපර්‍ය්‍යුත්‍ථාන වේ ද?

ප. පටිඤ්‍ඤා: එසේ යැ.

ස. අනු: ඒ විචිකිත්සානුශය මැ ඒ විචිකිත්සාපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

11\. ස. පු: භවරාගානුශය අනෙකෙක් වේ ද, භවරාගපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: භවරාගය අනෙකෙක් වේ ද, භවරාගපර්‍ය්‍යුත්‍ථාන අනෙකෙක් වේ ද?

ප. පටි: එසේ නො කියැයුතු යැ ...

12\. ස. පු: ඒ භවරාග මැ ඒ භවරාගානුශය වේ ද?

ප. පටිඤ්‍ඤා: එසේ යැ.

ස. අනු: ඒ භවරාගානුශය මැ ඒ භවරාගපර්‍ය්‍යුත්‍ථාන වේ ද?

ප. පටි: එසේ නො කියැයුතු යැ ...

13\. ස. පු: අවිද්‍යානුශය අනෙකෙක් වේ ද? අවිද්‍යාපර්‍ය්‍යුත්‍ථාන අනෙකෙක් වේ ද?

ප. පටිඤ්‍ඤා: එසේ යැ.

ස. අනු: අවිද්‍යා අනෙකක් වේ ද, අවිද්‍යාපර්‍ය්‍යුත්‍ථාන අනෙකෙක් වේ ද?

ප. පටි: එසේ නො කියැයුතු යැ ...

14\. ස. පු: ඒ අවිද්‍යා මැ ඒ අවිද්‍යාපර්‍ය්‍යුත්‍ථාන වේ ද?

ප. පටිඤ්‍ඤා: එසේ යැ.

ස. අනු: ඒ අවිද්‍යානුශය මැ අවිද්‍යාපර්‍ය්‍යුත්‍ථාන වේ ද?

ප. පටි: එසේ නො කියැයුතු මැ යැ ...

15\. ප. පු: ‘අනුශය අනෙකෙකැ, පර්‍ය්‍යුත්‍ථාන අනෙකෙකැ’යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: පෘථග්ජන කුශලාව්‍යාකෘත සිත පවත්නා කල්හි සානුශය වේ යැ’යි කියැයුතු වේ ද?

ස. පටිඤ්‍ඤා: එසේ යැ.

ප. අනු: ‘පර්‍ය්‍යුත්‍ථිත යැ’යි කියැයුතු වේ ද?

ස. පටි: එසේ නො කියැයුතු යැ ...

ප. ආ: එ කරුණින් ‘අනුශය අනෙකෙකැ, පර්‍ය්‍යුත්‍ථාන අනෙකෙකි'.

16\. ප. පු: කුශලාව්‍යාකෘතචිත්තය පවත්නා කල්හි ‘සරාග’ යයි කියැයුතු වේ ද?

ස. පටිඤ්‍ඤා: එසේ යැ.

ප. අනු: ‘පර්‍ය්‍යුත්‍ථිත’යයි කියැයුතු වේ ද?

ස. පටි: එසේ නො කියැයුතු යැ ...

ප. ආ: එකරුණින් රාගය අනෙකෙකැ, පර්‍ය්‍යුත්‍ථාන අනෙකෙකි.

(මෙයින් අප්‍රහීන බැවින් සානුසයයි කියයුතු බවද, නො උපන් හෙයින් පර්‍ය්‍යුත්‍ථිත යයි නො කියයුතු බවද දැක්වේ, අනුශය පර්‍ය්‍යුත්‍ථානයන්ගේ අන්‍යතාව නො දැක් වේ. එහෙයින් අසාධකයි.)

අඤ්ඤො අනුසයො'ති කථා නිමි.

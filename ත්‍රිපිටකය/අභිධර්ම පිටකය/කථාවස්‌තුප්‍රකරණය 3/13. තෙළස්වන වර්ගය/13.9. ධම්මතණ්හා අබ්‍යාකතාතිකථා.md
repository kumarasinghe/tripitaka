ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 13. තෙළස්වන වර්ගය

# 13.9. ධම්මතණ්හා අබ්‍යාකතාතිකථා

**\[‘රූපාදි සවැදෑරුම් තෘෂ්ණා කෙරෙහි හැමට පසු තෘෂ්ණාව යම් හෙයෙකින් ‘ධම්මතණ්හා’ යි කියන ලද ද, එහෙයින් ‘ධර්‍මතෘෂ්ණාව අව්‍යාකෘතය’ යි පූර්‍වශෛලිය නිකායවාසීන් සෙයින් ලබ්ධි ගත්තවුන්ගේ වාද බිඳුනට ‘ධම්මතණ්හා අඛ්‍යාකතාති කථා’ එයි.\]**

1\. ස. පු: ධර්‍මතෘෂ්ණා (මනොද්වාරයෙන් සිතවන් අරමුණු කෙරෙහි තෘෂ්ණාව) අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: විපාකයෝ අව්‍යාකෘත වෙති, ක්‍රියා අව්‍යාකෘත යැ, රූපය නිර්‍වාණය චක්‍ෂුරායතනය ... ස්‍ප්‍රෂ්ටව්‍යායතනත් අව්‍යාකෘත වේ ද?

ප. පටි: එසේ නො කියැයුතු යැ ...

2\. ස. පු: ධර්‍මතෘෂ්ණා අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: රූපතෘෂ්ණා අව්‍යාකෘත වේ ද?

ප. පටි: එසේ නො කියැයුතු යැ ...

3\. ස. පු: ධර්‍මතෘෂ්ණා අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: ශබ්දතෘෂ්ණා ... ගන්‍ධතෘෂ්ණා ... රසතෘෂ්ණා ස්ප්‍රෂ්ටව්‍යතෘෂ්ණා අව්‍යාකෘත වේ ද?

ප. පටි: එසේ නො කියැයුතු යැ ...

4\. ස. පු: රූපතෘෂ්ණා අකුශල වේ ද?

ප. පටිඤ්‍ඤා: එසේ යැ.

ස. අනු: ධර්‍මතෘෂ්ණා අකුශල වේ ද?

ප. පටි: එසේ නො කියැයුතු යැ ...

5\. ස. පු: ශබ්දතෘෂ්ණා ... ස්ප්‍රෂ්ටව්‍යතෘෂ්ණා අකුශල වේ ද?

ප. පටිඤ්‍ඤා: එසේ යැ.

ස. අනු: ධර්‍මතෘෂ්ණා අකුශල වේ ද?

ප. පටි: එසේ නො කියැයුතු යැ ...

6\. ස. පු: ධර්‍මතෘෂ්ණා අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් තෘෂ්ණා අකුශල යයි වදාරනලද නො?

ප. පටිඤ්‍ඤා: එසේ යැ.

ස. ඨ: ඉදින් භාග්‍යවතුන් වහන්සේ විසින් තෘෂ්ණා අකුශල යයි වදාරනලද නම්,

ස. පා: භවත ‘ධර්‍මතෘෂ්ණා අව්‍යාකෘත වේ ය’ යි නො කියැයුතු මැ යැ.

7\. ස. පු: ධර්‍මතෘෂ්ණා අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් ‘ලෝභය අකුශල යයි වදාරනලද නො, ධර්‍මතෘෂ්ණා ලොභ වේ ද?

ප. පටිඤ්‍ඤා: එසේ යැ.

ස. ඨ: ඉදින් භාග්‍යවතුන් වහන්සේ විසින් ලොභය අකුශල යයි වදාරනලද වේ නම්, ධර්‍මතෘෂ්ණාත් ලොභ වේ නම්,

අනු. පා: භවත ‘ධර්‍මතෘෂ්ණා අව්‍යාකෘත වේ ය’ යි නො කියැයුතු මැ යැ.

8\. ස. පු: ධර්‍මතෘෂ්ණාව ලෝභ වූයේ අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: රූපතෘෂ්ණාව ලෝභ වූයේ අව්‍යාකෘත වේ ද?

ප. පටි: එසේ නො කියැයුතු යැ ...

9\. ස. පු: ධර්‍මතෘෂ්ණා ලෝභ වූයේ අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: ශබ්දතෘෂ්ණා ... ගන්‍ධතෘෂ්ණා ... රසතෘෂ්ණා ... ස්ප්‍රෂ්ටව්‍යතෘෂ්ණා ලෝභ වූයේ අව්‍යාකෘත වේ ද?

ප. පටි: එසේ නො කියැයුතු යැ ...

10\. ස. පු: ශබ්දතෘෂ්ණා ... ස්ප්‍රෂ්ටව්‍යතෘෂ්ණා ලෝභ වූයේ අකුශල වේ ද?

ප. පටිඤ්‍ඤා: එසේ යැ.

ස. අනු: ධර්‍මතෘෂ්ණා ලෝභ වූයේ අකුශල වේ ද?

ප. පටි: එසේ නො කියැයුතු යැ ...

11\. ස. පු: ධර්‍මතෘෂ්ණා අව්‍යාකෘත වේ ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ විසින් වදාරනලද මැ නු:

“පුනර්‍භවය පිණිස වැටෙන නන්‍දිරාග සහගත වූ ඒ ඒ ගතියෙහි අභිනන්‍දනය කරන යම් තෘෂ්ණායෙක් ඇද්ද, ඔහු නම් කාමතෘෂ්ණා යැ භවතෘෂ්ණා යැ විභවතෘෂ්ණා යැ” යි වදාළ සූත්‍රාන්තයෙක් ඇත්තේ මැ නු?

ප. පටිඤ්‍ඤා: එසේ යැ.

ස. ආ: එකරුණින් “ධර්‍මතෘෂ්ණා අව්‍යාකෘත යැ’ යි නො කියැයුතු යැ.

12\. ප. පු: ‘ධර්‍මතෘෂ්ණාව අව්‍යාකෘත යැ’යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: ඔ ධර්‍මතෘෂ්ණා නො?

ස. පටිඤ්‍ඤා: එසේ යැ.

අනු. ඨ: ඉදින් ඔ ධර්‍මතෘෂ්ණා වේ නම්,

අනු. පා: භවත, එකරුණින් ‘ධර්‍මතෘෂ්ණා අව්‍යාකෘත යැ’ යි කියැයුතු මැ යැ.

(‘තනු සා ධම්මතණ්හා’ යන පදයෙන් ධර්‍මාලමබන නිසා පවත්නා තෘෂ්ණාව කියැ වේ. අව්‍යාකෘතභාවය නො වේ. එහෙයින් අසාධක යි.)

ධම්මතණ්හා අඛ්‍යාකතාතිකථා නිමි.

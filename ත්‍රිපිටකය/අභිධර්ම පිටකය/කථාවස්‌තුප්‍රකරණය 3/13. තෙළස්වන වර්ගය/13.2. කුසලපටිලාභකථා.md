ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 13. තෙළස්වන වර්ගය

# 13.2. කුසලපටිලාභකථා

**\[‘කල්පස්ථයා කාමාවචර කුශලයක් මැ ලබා’ යනු ස්වසමය යි. ‘කුසල්සිත් නො ලබා’ යයි උත්තරාපථකයන් සෙයින් ලබ්ධි ගත්තවුන්ගේ වාද බිඳුනට 'කුසලපටිලාභකථා' එයි.\]**

1\. ස. පු: කල්පස්ථයා කුශලචිත්තය නො ලබන්නේ වේ ද?

ප. පටිඤ්‍ඤා: එසේ යැ.

ස. අනු: කල්පස්ථයා දන් දෙන්නේ වේ ද?

ප. පටිඤ්‍ඤා: එසේ යැ.

අනු. ඨ: ඉදින් කල්පස්ථයා දන් දෙන්නේ වේ නම්,

අනු. පා: භවත, කල්පස්ථයා කුශලචිත්තය නොලබන්නේ යැ යනු නො කියැයුතු මැ යැ.

2\. ස. පු: කල්පස්ථයා කුශලචිත්තය නො ලබන්නේ වේ ද?

ප. පටිඤ්‍ඤා: එසේ යැ.

ස. අනු: කල්පස්ථයා සිවුරු දෙන්නේ ... පිඬුවා දෙන්නේ ... සෙනසුන් දෙන්නේ ... ගිලන්පසබෙහෙත්පිරිකර දෙන්නේ ... ඛාද්‍ය දෙන්නේ ... භොජ්‍ය දෙන්නේ ... පැන් දෙන්නේ ... සෑ වඳනේ ... සෑයෙහි මල් පළඳනේ ... සුවඳ නංවන්නේ ... විලෙවුන් රුවන්නේ ... සෑ පැදකුණු කරන්නේ වේ ද?

ප. පටිඤ්‍ඤා: එසේ යැ.

අනු. ඨ: ඉදින් කල්පස්ථයා සෑ පැදකුණු කරන්නේ වේ නම්,

අනු. පා: භවත, ‘කල්පස්ථයා කුශලචිත්තය නොලබන්නේ යැ’ යනු නො කියැයුතු මැ යැ.

3\. ප. පු: කල්පස්ථයා කුශලචිත්තය ලබන්නේ වේ ද?

ස. පටිඤ්‍ඤා: එසේ යැ.

ප. අනු: එයින් උත්‍ථාන කුශලචිත්තය ලබන්නේ වේ ද?

ස. පටිඤ්‍ඤා: එසේ යැ.

ප. අනු: රූපාවචර ... අරූපාවචර ... ලොකොත්තරචිත්තය ලබන්නේ වේ ද?

ස. පටි: එසේ නො කියැයුතු යැ ...

කුශලපටිලාභකථා නිමි.

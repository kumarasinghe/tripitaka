ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 11. ඒකාදශ වර්ගය

# 11.2. ඤාණකථා

**\[මාර්‍ගඥානයෙන් අඥානය විගත කල්හිදු චක්‍ෂුර්විඥානාදි වශයෙන් ඥානවිප්‍රයුක්ත චිත්තය ඇති කලැ ඒ මාර්‍ගචිත්තය නැත්තේ වේ ද, එහෙයින් ‘ඤාණී’ යයි නො කියැයුතු වෙයි යන මහාසඞ්ඝිකයන්ගේ වාද බිඳුනට ‘ඤාණකථා’ එයි.\]**

1\. ස. පු: අඥානය විගත කලැ ඥානවිප්‍රයුක්තචිත්තය පවතිත් මැ ‘ඥානී’ යයි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: රාගය විගත කලැ ‘වීතරාග’ යයි නො කියැයුතු වේ ද?

ප. පටි: එසේ නො කියැයුතු යැ ...

2\. ස. පු: අඥානය විගත කලැ ඥානවිප්‍රයුක්තචිත්තය පවතිත් මැ ‘ඥානී’ යයි නො කියැයුතු වේ ද?

ප. පටිඤ්‍ඤා: එසේ යැ.

ස. අනු: ද්වෙෂය විගත කලැ ... මොහොය විගත කලැ ... ක්ලෙශ විගත කලැ ‘නිෂ්ක්ලෙශ’ යයි නො කියැයුතු වේ ද?

ප. පටි: එසේ නො කියැයුතු යැ ...

3\. ස. පු: රාගය විගත වත් මැ ‘වීතරාග’ යයි කියැයුතු වේද?

ප. පටිඤ්‍ඤා: එසේ යැ.

ස. අනු: අඥානය විගත වත් මැ ඥානවිප්‍රයුක්තචිත්තය ඇති කලැ ‘ඥානී’ යයි කියැයුතු වේ ද?

ප. පටි: එසේ නො කියැයුතු යැ ...

4\. ස. පු: ද්වෙෂය විගත වත් මැ ... මෝහය විගත වත් මැ ... ක්ලෙශ විගත වත් මැ ‘නිෂ්ක්ලෙශ’ යයි කියැයුතු වේ ද?

ප. පටිඤ්‍ඤා: එසේ යැ.

ස. අනු: අඥානය විගත වත් මැ ඥානවිප්‍රයුක්තචිත්තය ඇති කලැ ‘ඥානී’ යයි කියැයුතු වේ ද?

ප. පටි: එසේ නො කියැයුතු යැ ...

5\. ප. පු: අඥානය විගත වත් මැ ඥානවිප්‍රයුක්තචිත්තය ඇති කලැ ‘ඥානී’ යයි කියැයුතු වේ ද?

ස. පටිඤ්‍ඤා: එසේ යැ.

ප. අනු: අතීත වූ ඥානයෙන් ‘ඥානී’ වේ ද? නිරුද්ධ වූ විගත වූ සන්හිඳීගිය ඥානයෙන් ‘ඥානී’ වේ ද?

ස. පටි: එසේ නො කියැයුතු යැ ...

ඤාණකථා නිමි.

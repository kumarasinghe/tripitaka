ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 22. ද්වාවිංශද් වර්ගය

# 22.3. ආනෙඤ්ජ කථා

**\[“බුදුහු චතුර්‍ථධ්‍යානයෙහි සිට පිරිනිවන් පෑහ’ යනු සලකා රහත්හු ආනෙඤ්‍ජයෙහි සිට පිරිනිවෙති’යි සමහර උත්තරාපථකයන් සෙයින් ලබ්ධි ගත්තවුන්ගේ වාද බිඳුනට ‘ආනෙඤ්‍ජ කථා’ එයි.\]**

1\. ස. පු: රහතුන් වහන්සේ ආනෙඤ්‍ජයෙහි (අරූපාවචර ධ්‍යානයෙහි) සිට පිරිනිවෙත් ද?

ප. පටිඤ්‍ඤා: එසේ යැ.

ස. අනු: රහතුන් වහන්සේ ප්‍රකෘතිචිත්තයෙහි සිට පිරිනිවෙත් නො?

ප. පටිඤ්‍ඤා: එසේ යැ.

ස. ඨ: ඉදින් රහතුන් වහන්සේ ප්‍රකෘතිචිත්තයෙහි සිට පිරිනිවෙත් නම්,

ස. පා: භවත, ‘රහතුන් වහන්සේ ආනෙඤ්‍ජයෙහි සිට පිරිනිවෙති’යි නො කියැයුතු මැ යැ.

2\. ස. පු: රහත්හු ආනෙඤ්‍ජයෙහි සිට පිරිනිවෙත් ද?

ප. පටිඤ්‍ඤා: එසේ යැ.

ස. අනු: රහත්හු ක්‍රියාමය සිත්හි සිට පිරිනිවෙත් ද?

ප. පටි: එසේ නො කියැයුතු යැ ...

ස. අනු: රහත්හු විපාකචිත්තයෙහි සිට පිරිනිවෙත් නො?

ප. පටිඤ්‍ඤා: එසේ යැ.

ස. ඨ: ඉදින් රහත්හු විපාකචිත්තයෙහි සිට පිරිනිවෙත් නම්,

ස. පා: භවත, ‘රහත්හු ආනෙඤ්‍ජයෙහි සිට පිරිනිවෙති’යි නො කියැයුතු මැ යැ.

3\. ස. පු: රහත්හු ආනෙඤ්‍ජයෙහි සිට පිරිනිවෙත් ද?

ප. පටිඤ්‍ඤා: එසේ යැ.

ස. අනු: රහත්හු ක්‍රියාව්‍යාකෘත සිත්හි සිට පිරිනිවෙත් ද?

ප. පටි: එසේ නො කියැයුතු යැ …

ස. අනු: රහත්හු විපාකව්‍යාකෘත සිත්හි සිට පිරිනිවෙත් නො?

ප. පටිඤ්‍ඤා: එසේ යැ.

ස. ඨ: ඉදින්, රහත්හු විපාකව්‍යාකෘත සිත්හි සිට පිරිනිවෙත් නම්,

ස. පා: භවත, ‘රහත්හු ආනෙඤ්‍ජයෙහි සිට පිරිනිවෙති’යි නො කියැයුතු මැ යැ.

4\. ස. පු: රහත්හු ආනෙඤ්‍ජයෙහි සිට පිරිනිවෙත් ද?

ප. පටිඤ්‍ඤා: එසේ යැ.

ස. අනු: භාග්‍යවතුන් වහන්සේ චතුර්‍ථධ්‍යානයෙන් නැඟී සමනන්තර වැ පිරිනිවියාහු නො?

ප. පටිඤ්‍ඤා: එසේ යැ.

ස. ඨ: ඉදින් බුදුහු චතුර්‍ථධ්‍යානයෙන් නැඟී සමනන්තර වැ පිරිනිවිසේක් වී නම්,

ස. පා: භවත, ‘රහත්හු ආනෙඤ්‍ජයෙහි සිට පිරිනිවෙති’යි නො කියැයුතු මැ යැ.

ආනෙඤ්‍ජ කථා නිමි.

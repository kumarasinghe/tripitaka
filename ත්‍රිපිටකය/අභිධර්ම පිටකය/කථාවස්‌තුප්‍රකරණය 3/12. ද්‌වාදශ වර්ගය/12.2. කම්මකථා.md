ත්‍රිපිටකය » අභිධර්ම පිටකය » කථාවස්‌තුප්‍රකරණය 3 » 12. ද්‌වාදශ වර්ගය

# 12.2. කම්මකථා

**\[“නාහං භික්ඛවෙ සඤ්‌චෙතනිකානං කම්මානං කතානං” ආදි සූත්‍රපද නිසා ‘හැම කර්‍ම සවිපාක වෙති’ යි මහාසඞ්ඝික නිකායවාසීන් සෙයින් ලබ්ධි ගත්තවුන්ගේ වාද බිඳුනට කර්‍මකථා එයි.\]**

1\. ස. පු: හැම කර්‍ම සවිපාක වේ ද?

ප. පටිඤ්‍ඤා: එසේ යැ.

ස. අනු: හැම චේතනා සවිපාක වේ ද?

ප. පටි: එසේ නො කියැයුතු යැ ... (අව්‍යාකෘත සඳහා ප්‍රතික්‍ෂිප්ත යි)

2\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: විපාකඅව්‍යාකෘතචේතනා සවිපාක වේ ද?

ප. පටි: එසේ නො කියැයුතු යැ ...

3\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: ක්‍රියාව්‍යාකෘතචේතනා සවිපාක වේ ද?

ප. පටි: එසේ නො කියැයුතු යැ ...

4\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: කාමාවචර විපාකාව්‍යාකෘත චේතනා සවිපාක වේ ද?

ප. පටි: එසේ නො කියැයුතු යැ ...

5\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: රූපාවචර අරූපාවචර අපර්‍ය්‍යාපන්න විපාකාව්‍යාකෘත චේතනා සවිපාක වේ ද?

ප. පටි: එසේ නො කියැයුතු යැ ...

6\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: කාමාවචර ක්‍රියාව්‍යාකෘත චේතනා සවිපාක වේ ද?

ප. පටි: එසේ නො කියැයුතු යැ ...

7\. ස. පු: හැම චේතනා සවිපාක වේ ද?

ප. පටිඤ්‍ඤා: එසේ යැ.

ස. අනු: රූපාවචර අරූපාවචර ක්‍රියාව්‍යාකෘත චේතනා සවිපාක වේ ද?

ප. පටි: එසේ නො කියැයුතු යැ ...

ස. අනු: විපාකාව්‍යාකෘත චේතනා අවිපාක වේ ද?

ප. පටිඤ්‍ඤා: එසේ යැ.

අනු. ඨ: ඉදින් විපාකාව්‍යාකෘත චේතනා අවිපාක වේ නම්,

අනු. පා: භවත, “හැම චේතනා සවිපාක වෙති”යි නො කියැයුතු මැ යැ,

ස. අනු: ක්‍රියාව්‍යාකෘත චේතනා අවිපාක වේ ද?

ප. පටිඤ්‍ඤා: එසේ යැ.

අනු. ඨ: ඉදින් ක්‍රියාව්‍යාකෘත චේතනා අවිපාක වේ නම්,

අනු. පා: භවත, “හැම චේතනා සවිපාක වෙති”යි නො කියැයුතු මැ යැ.

ස. අනු: කාමාවචර රූපාවචර අරූපාවචර අපර්‍ය්‍යාපන්න විපාක අව්‍යාකෘත චේතනා අවිපාක වේ ද?

ප. පටිඤ්‍ඤා: එසේ යැ.

අනු. ඨ: ඉදින් අපර්‍ය්‍යාපන්න විපාක අව්‍යාකෘත චේතනා අවිපාක වී නම්,

අනු. පා: භවත, “හැම චේතනා සවිපාක වෙති”යි නො කියැයුතු මැ යැ,

ස. අනු: කාමාවචර රූපාවචර අරූපාවචර ක්‍රියා අව්‍යාකෘත චේතනා අවිපාක වේ ද?

ප. පටිඤ්‍ඤා: එසේ යැ.

අනු. ඨ: ඉදින් අරූපාවචර ක්‍රියා අව්‍යාකෘත චේතනා අවිපාක වී නම්,

අනු. පා: භවත, “හැම චේතනා සවිපාක වෙති”යි නො කියැයුතු මැ යැ,

8\. ප. පු: ‘හැම කර්‍ම සවිපාක වෙති’ යි නො කියැයුතු වේ ද?

ස. පටිඤ්‍ඤා: එසේ යැ.

ප. අනු: භාග්‍යවතුන් වහන්සේ විසින් වදාරන ලද මැ නු:

“මහණෙනි, කරනලද රැස් කරනලද සඤ්‌චෙතනික කර්‍මයන්ගේ විපාක නො විඳ (ඒ කර්‍මයන්ගේ) විගතාන්තභාවය මම නො කියමි. එ ද මේ අත් බැව්හි හෝ දෙ වැනි අත්බැව්හි හෝ අපරපර්‍ය්‍යායෙහි හෝ වේයයි වදාළ සුත්‍රාන්තයක් ඇත්තේ මැ නු?

ස. පටිඤ්‍ඤා: එසේ යැ.

ප. ආ: එකරුණින් ‘හැම කර්‍ම සවිපාක වෙයි. (“නාහං භික‍ඛවෙ" යනාදි සූත්‍රය ප්‍රත්‍යය ඇතිවත් මැ දෘෂ්ටඨර්‍මාදි විපාකප්‍රතිසංවෙදනය සඳහා වදාරන ලද යැ. එහෙයින් අසාධක වෙයි.)

කර්‍මකථා නිමි.
